<html><body>
<div class='article'>
<div class='title'><h1>pc 22 febbraio - l'imperialismo italiano in Mar Rosso perchè?</h1></div>
<hr/>
<div class='metadata'>
<meta property='description' content='maoist'/>
<meta property='images' content='L’Italia al comando della nuova missione militare europea ASPIDES per proteggere Israele e il commercio di fonti fossili  E’ sempre più Ri...'/>
<meta property='outside' content='2024-02-21T16-16-00-01-00'/>
<meta property='published_time' content=''/>
Description: maoist
<br>
Images: L’Italia al comando della nuova missione militare europea ASPIDES per proteggere Israele e il commercio di fonti fossili  E’ sempre più Ri...
<br>
Outside: 2024-02-21T16-16-00-01-00
<br>
Published Time: 
</div>
<div class='content'>
<div class="post-body entry-content" id="post-body-1433667320704688877" itemprop="description articleBody">
 <p>
 </p>
 <h1 class="leading-tight font-medium mx-2 text-4xl md:text-7xl lg:text-7xl">
  L’Italia al comando della nuova missione militare europea ASPIDES per proteggere Israele e il commercio di fonti fossili
 </h1>
 <br/>
 <div class="w-full border-solid border-light border-b-2 py-4">
 </div>
 <p>
  E’ sempre più Risiko nell’immensa area marittima compresa tra Bab 
el-Mandeb, Hormuz, Mar Rosso, golfo di Aden, mar Arabico, golfo di Oman e
 golfo Persico: EUNAVFOR Aspides ha ricevuto ieri il via libera formale 
del Consiglio degli Affari Esteri dell’Unione Europea riunito a 
Bruxelles.
  <strong>
  </strong>
 </p>
 <p>
  L’Italia prende il comando della missione che ufficialmente si 
prefigge di proteggere il commercio internazionale dagli attacchi degli
  <strong>
   Huthi
  </strong>
  ,
 ma è di fatto anche una vetrina degli armamenti made in Italy e una 
missione a tutela delle fonti fossili. Aspides, missione che durerà 
almeno un anno, è un affare per l’industria bellica italiana e 
contribuisce alla spasmodica corsa verso il riarmo globale. Scopo 
ufficioso della missione è anche quello di fornire a Israele
  <strong>
   “una copertura alle spalle contro gli attacchi degli Huthi”
  </strong>
  e per proteggere le navi che portano aiuti militari o economici verso i
 porti di Tel Aviv. Infine, la prospettiva è anche quella “di dare una 
soluzione definitiva al conflitto in Yemen”.
 </p>
 <p>
  Secondo FederPetroli nel mar Rosso e in particolare
  <strong>
   dal Canale di Suez, transita il 27 percento dell’import italiano di greggio e il 34 percento del Gas Naturale Liquefatto.
  </strong>
  Anche
 per questo la missione Aspides è da intendersi come l’ennesimo 
intervento armato per proteggere le fonti fossili in transito verso 
l’Europa, oltre che il commercio internazionale.
  <span>
  </span>
 </p>
 <a name="more">
 </a>
 <p>
 </p>
 <p>
  Nel frattempo
  <strong>
   Ursula Von Der Leyen si ricandida per un secondo mandato alla presidenza della Commissione Europea
  </strong>
  .
 Lo ha annunciato la stessa in una conferenza stampa a Berlino al 
termine della riunione del suo partito, la CDU, che guida il Partito 
Popolare Europeo. La 65enne tedesca, che ha guidato l’esecutivo europeo 
durante la pandemia, due guerre e la crisi energetica,
  <strong>
   pone al centro delle sue priorità la difesa
  </strong>
  , ambizioso progetto di cui a Bruxelles si parla da anni. La Von Der Leyen
  <strong>
   ha infatti annunciato che, se venisse rieletta, istituirà un commissario alla difesa
  </strong>
  .
 </p>
 <p>
  Tuttavia
  <strong>
   “non si sta puntando a dare autonomia politica e 
diplomatica a Unione Europea”, ma semplicemente di “un’ulteriore 
escalation di rafforzamento del complesso militare europeo”
  </strong>
  , che aveva già ottenuto vantaggi inimmaginabili con la guerra in Ucraina prima e con la guerra nel Mediterraneo orientale poi.
 </p>
 <p>
  da infoaut
  <br/>
 </p>
 <div style="clear: both;">
 </div>
</div>

</div>


<div class='source'><p>Author: <a href="https://proletaricomunisti.blogspot.com/2024/02/pc-22-febbraio-limperialismo-italiano.html">https://proletaricomunisti.blogspot.com/2024/02/pc-22-febbraio-limperialismo-italiano.html</a></p></div>
</div>
</body></html>