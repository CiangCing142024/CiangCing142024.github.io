{"title": "pc 26 febbraio - per Roberto, marco, filippo 28 febbraio presidio al tribunale di Torino", "published time": "2024-02-26T07-29-00-01-00", "images": [], "content": "<div class=\"post-body entry-content\" id=\"post-body-6475306895801592857\" itemprop=\"description articleBody\">\n <p>\n </p>\n <div class=\"x1e56ztr\" data-block=\"true\" data-editor=\"3pbog\" data-offset-key=\"av5a6-0-0\">\n  <div class=\"_1mf _1mj\" data-offset-key=\"av5a6-0-0\">\n   Una delegazione del Coordinamento sar\u00e0 a Torino in occasione della 3^ udienza il prossimo 28 febbraio '24\n  </div>\n </div>\n <div class=\"x1e56ztr\" data-block=\"true\" data-editor=\"3pbog\" data-offset-key=\"b3mms-0-0\">\n  <div class=\"_1mf _1mj\" data-offset-key=\"b3mms-0-0\">\n   <span>\n    <strong>\n     Presidio al Tribunale di Torino, Corso Vittorio Emanuele 130, ore 9.00 - 13.00.\n    </strong>\n   </span>\n  </div>\n  <div class=\"_1mf _1mj\" data-offset-key=\"b3mms-0-0\">\n  </div>\n </div>\n <div class=\"x1e56ztr\" data-block=\"true\" data-editor=\"3pbog\" data-offset-key=\"673rd-0-0\">\n  <div class=\"_1mf _1mj\" data-offset-key=\"673rd-0-0\">\n   <strong>\n    PER ROBERTO, MARCO, FILIPPO\n   </strong>\n  </div>\n </div>\n <div class=\"x1e56ztr\" data-block=\"true\" data-editor=\"3pbog\" data-offset-key=\"dcj9p-0-0\">\n  <div class=\"_1mf _1mj\" data-offset-key=\"dcj9p-0-0\">\n   il 18 dicembre 2021 a Torino, in via Genova, per il crollo della gru\n  </div>\n </div>\n <div class=\"x1e56ztr\" data-block=\"true\" data-editor=\"3pbog\" data-offset-key=\"33jd4-0-0\">\n  <div class=\"_1mf _1mj\" data-offset-key=\"33jd4-0-0\">\n   Siamo consapevoli dell'importanza e della necessit\u00e0 della \nsolidariet\u00e0 che si d\u00e0 e si riceve: la esprimiamo ai familiari delle \nvittime, agli amici, ai colleghi.\n  </div>\n </div>\n <div class=\"x1e56ztr\" data-block=\"true\" data-editor=\"3pbog\" data-offset-key=\"6k7g7-0-0\">\n  <div class=\"_1mf _1mj\" data-offset-key=\"6k7g7-0-0\">\n   La solidariet\u00e0 rompe l'isolamento, \u00e8 coscienza dell'immane tragedia e\n del dolore che deriva da ogni morte sul lavoro, per il lavoro, da \nlavoro.\n  </div>\n </div>\n <div class=\"x1e56ztr\" data-block=\"true\" data-editor=\"3pbog\" data-offset-key=\"e2tr2-0-0\">\n  <div class=\"_1mf _1mj\" data-offset-key=\"e2tr2-0-0\">\n   Sappiamo del filo che lega questa tragedia a quella di Firenze del \n16 febbraio, con 5 operai morti (Luigi, Mohamed, Bouzekri, Mohamed, \nTaoufik), anch'essi in un cantiere edile; a quella di Brandizzo (To), \ndel 30 agosto '23, dove 5 operai di ditte di appalto hanno perso la vita\n (Giuseppe, Kevin, Giuseppe, Michael, Giuseppe), straziati da un treno \nin un cantiere di Rete ferroviaria italiana (Rfi); a quella del 5-6 \ndicembre di oltre 16 anni fa alla ThyssenKrupp, sempre a Torino, con 7 \noperai bruciati vivi (Giuseppe, Rosario, Angelo, Bruno, Antonio, \nRoberto, Rocco).\n  </div>\n </div>\n <div class=\"x1e56ztr\" data-block=\"true\" data-editor=\"3pbog\" data-offset-key=\"5ng8n-0-0\">\n  <div class=\"_1mf _1mj\" data-offset-key=\"5ng8n-0-0\">\n   Lo stesso filo che lega lavoratori e lavoratrici scomparsi \nnell'anonimato, al massimo ricordati un solo giorno o riportati in un \ntrafiletto.\n  </div>\n </div>\n <div class=\"x1e56ztr\" data-block=\"true\" data-editor=\"3pbog\" data-offset-key=\"54t5a-0-0\">\n  <div class=\"_1mf _1mj\" data-offset-key=\"54t5a-0-0\">\n   Nel primo mese e mezzo del 2024, in Piemonte, hanno perso la vita 7 \nlavoratori, fra cui: Alessandro, mentre era alla guida del bus; Mario, \nper un malore alla Rogelfrut; Domenico, nello scontro con un automezzo; \nMohamed, elettricista tunisino; Giovanni, precipitato da 27 metri nel \nmontaggio di una gru a Rivoli.\n  </div>\n </div>\n <div class=\"x1e56ztr\" data-block=\"true\" data-editor=\"3pbog\" data-offset-key=\"ba97e-0-0\">\n  <div class=\"_1mf _1mj\" data-offset-key=\"ba97e-0-0\">\n   Solo tre mesi fa, il 27 novembre, a Caselette (To) precipitavano, \nper l'ennesimo crollo di una gru, due operai, ferendosi gravemente.\n  </div>\n </div>\n <div class=\"x1e56ztr\" data-block=\"true\" data-editor=\"3pbog\" data-offset-key=\"2iko2-0-0\">\n  <div class=\"_1mf _1mj\" data-offset-key=\"2iko2-0-0\">\n   Quello dei cantieri \u00e8 il settore dove si muore di pi\u00f9, ma nessun luogo \u00e8 sicuro!\n  </div>\n </div>\n <div class=\"x1e56ztr\" data-block=\"true\" data-editor=\"3pbog\" data-offset-key=\"75as7-0-0\">\n  <div class=\"_1mf _1mj\" data-offset-key=\"75as7-0-0\">\n   Nel 2023 sono stati 1.485 gli infortuni mortali sul lavoro e in \nitinere, pi\u00f9 di uno ogni 8 ore; 583.356 le denunce di infortunio, di cui\n molti invalidanti; 72.754 le malattie professionali, aumentate del 20% \nrispetto al 2022. Da inizio 2024, sono 197 le vittime sul lavoro e in \nitinere, 4 al giorno.\n  </div>\n </div>\n <div class=\"x1e56ztr\" data-block=\"true\" data-editor=\"3pbog\" data-offset-key=\"834hg-0-0\">\n  <div class=\"_1mf _1mj\" data-offset-key=\"834hg-0-0\">\n   Chi non c'\u00e8 pi\u00f9 lascia un'eredit\u00e0 difficile ma doverosa verso di \nloro e verso i lavoratori, le lavoratrici e la collettivit\u00e0: continuare e\n sviluppare ogni giorno la lotta per la sicurezza e la salute in ogni \nluogo di lavoro e sul territorio.\n  </div>\n </div>\n <div class=\"x1e56ztr\" data-block=\"true\" data-editor=\"3pbog\" data-offset-key=\"2hnrc-0-0\">\n  <div class=\"_1mf _1mj\" data-offset-key=\"2hnrc-0-0\">\n   Siamo qui per Roberto, Marco, Filippo\n  </div>\n </div>\n <div class=\"x1e56ztr\" data-block=\"true\" data-editor=\"3pbog\" data-offset-key=\"2mbg1-0-0\">\n  <div class=\"_1mf _1mj\" data-offset-key=\"2mbg1-0-0\">\n   e per tutti i lavoratori e le lavoratrici morti in nome del profitto\n  </div>\n </div>\n <div class=\"x1e56ztr\" data-block=\"true\" data-editor=\"3pbog\" data-offset-key=\"k4jc-0-0\">\n  <div class=\"_1mf _1mj\" data-offset-key=\"k4jc-0-0\">\n   L\u2019unione fa la forza! La lotta fa la differenza!\n  </div>\n </div>\n <div class=\"x1e56ztr\" data-block=\"true\" data-editor=\"3pbog\" data-offset-key=\"7khlp-0-0\">\n  <div class=\"_1mf _1mj\" data-offset-key=\"7khlp-0-0\">\n   21 febbraio 2024\n  </div>\n </div>\n <div class=\"x1e56ztr\" data-block=\"true\" data-editor=\"3pbog\" data-offset-key=\"3h7q4-0-0\">\n  <div class=\"_1mf _1mj\" data-offset-key=\"3h7q4-0-0\">\n   <strong>\n    - Coordinamento 12 ottobre\n   </strong>\n  </div>\n </div>\n <div class=\"x1e56ztr\" data-block=\"true\" data-editor=\"3pbog\" data-offset-key=\"3vqiu-0-0\">\n  <div class=\"_1mf _1mj\" data-offset-key=\"3vqiu-0-0\">\n   [Costituitosi dopo la giornata di mobilitazione del 12 ottobre a \nBologna. Coordinamento formato da familiari di stragi, associazioni e \ncomitati, realt\u00e0 e attivisti sindacali]\n  </div>\n </div>\n <div style=\"clear: both;\">\n </div>\n</div>\n", "description": "Una delegazione del Coordinamento sar\u00e0 a Torino in occasione della 3^ udienza il prossimo 28 febbraio '24                      P...", "author": ["maoist"], "source": "https://proletaricomunisti.blogspot.com/2024/02/pc-26-febbraio-per-roberto-marco.html"}