<html><body>
<div class='article'>
<div class='title'><h1>pc 26 febbraio – Salari e pensioni inferiori per le donne secondo uno studio dell'Inps</h1></div>
<hr/>
<div class='metadata'>
<meta property='description' content='prolcompal'/>
<meta property='images' content='Anche l’ultimo studio dell’Inps conferma la differenza di trattamento delle donne che lavorano  in Italia dalle “giovani lavoratrici alle pe...'/>
<meta property='outside' content='2024-02-26T10-25-00-01-00'/>
<meta property='published_time' content='https://blogger.googleusercontent.com/img/b/R29vZ2xl/AVvXsEjZdJon4eXYVbNdNsWQeVyjsnAJ8xi1U4cwEUEVnNSs9kQstRzlN9iy5JF-HS9ky3ILh_NpABpl7LKnxOcptSNi6-zc15FCZR83iW5YYMIIZbOp4TswTeboEhQj7yAAH9QNfSPZnQGhdpRH5lCgBpaCw4D7ws_ZzCwUZBtCWKlCMsNgBlybHrF3oUqmpJ9Y/w391-h213/123104799-f2ae7f26-2f9a-472c-8716-2119c568a34d.jpg'/>
Description: prolcompal
<br>
Images: Anche l’ultimo studio dell’Inps conferma la differenza di trattamento delle donne che lavorano  in Italia dalle “giovani lavoratrici alle pe...
<br>
Outside: 2024-02-26T10-25-00-01-00
<br>
Published Time: <a href="https://blogger.googleusercontent.com/img/b/R29vZ2xl/AVvXsEjZdJon4eXYVbNdNsWQeVyjsnAJ8xi1U4cwEUEVnNSs9kQstRzlN9iy5JF-HS9ky3ILh_NpABpl7LKnxOcptSNi6-zc15FCZR83iW5YYMIIZbOp4TswTeboEhQj7yAAH9QNfSPZnQGhdpRH5lCgBpaCw4D7ws_ZzCwUZBtCWKlCMsNgBlybHrF3oUqmpJ9Y/w391-h213/123104799-f2ae7f26-2f9a-472c-8716-2119c568a34d.jpg">000000.jpg</a>
</div>
<div class='content'>
<div class="post-body entry-content" id="post-body-3351308047672820108" itemprop="description articleBody">
 <p>
 </p>
 <p class="MsoNormal">
  <b>
  </b>
 </p>
 <div class="separator" style="clear: both; text-align: center;">
  <b>
   <a href="https://blogger.googleusercontent.com/img/b/R29vZ2xl/AVvXsEjZdJon4eXYVbNdNsWQeVyjsnAJ8xi1U4cwEUEVnNSs9kQstRzlN9iy5JF-HS9ky3ILh_NpABpl7LKnxOcptSNi6-zc15FCZR83iW5YYMIIZbOp4TswTeboEhQj7yAAH9QNfSPZnQGhdpRH5lCgBpaCw4D7ws_ZzCwUZBtCWKlCMsNgBlybHrF3oUqmpJ9Y/s1280/123104799-f2ae7f26-2f9a-472c-8716-2119c568a34d.jpg" imageanchor="1" style="margin-left: 1em; margin-right: 1em;">
    <img border="0" data-original-height="696" data-original-width="1280" height="213" src="https://blogger.googleusercontent.com/img/b/R29vZ2xl/AVvXsEjZdJon4eXYVbNdNsWQeVyjsnAJ8xi1U4cwEUEVnNSs9kQstRzlN9iy5JF-HS9ky3ILh_NpABpl7LKnxOcptSNi6-zc15FCZR83iW5YYMIIZbOp4TswTeboEhQj7yAAH9QNfSPZnQGhdpRH5lCgBpaCw4D7ws_ZzCwUZBtCWKlCMsNgBlybHrF3oUqmpJ9Y/w391-h213/123104799-f2ae7f26-2f9a-472c-8716-2119c568a34d.jpg" srcset="https://blogger.googleusercontent.com/img/b/R29vZ2xl/AVvXsEjZdJon4eXYVbNdNsWQeVyjsnAJ8xi1U4cwEUEVnNSs9kQstRzlN9iy5JF-HS9ky3ILh_NpABpl7LKnxOcptSNi6-zc15FCZR83iW5YYMIIZbOp4TswTeboEhQj7yAAH9QNfSPZnQGhdpRH5lCgBpaCw4D7ws_ZzCwUZBtCWKlCMsNgBlybHrF3oUqmpJ9Y/w391-h213/123104799-f2ae7f26-2f9a-472c-8716-2119c568a34d.jpg" width="391"/>
   </a>
  </b>
 </div>
 <b>
  <br/>
  Anche l’ultimo studio dell’Inps conferma la differenza di
trattamento delle donne che lavorano
 </b>
 in Italia dalle “giovani lavoratrici
alle pensionate” come riporta un articolo della Repubblica del 22 febbraio scorso,
smentendo ancora una volta, con dati e con forza, la propaganda della Meloni
gridata dai palchi elettorali, e non solo per la differenza salariale e delle
pensioni, ma anche per il numero di donne al lavoro visto che
 <b>
  tra disoccupate
e inattive ci sono diversi milioni di donne disoccupate.
  <o:p>
  </o:p>
 </b>
 <p>
 </p>
 <p class="MsoNormal">
  Per ciò che concerne il cosiddetto
  <i>
   gender pay gap
  </i>
  , e
cioè la differenza di paga, si arriva per quanto riguarda le pensioni a 40
miliardi!
  <o:p>
  </o:p>
 </p>
 <p class="MsoNormal">
  “Nel 2022 sono stati erogati dall'Inps 322 miliardi in
pensioni e prestazioni assistenziali.
  <b>
   Alle donne sono andati 141 miliardi
  </b>
  .
  <b>
   Agli uomini 180 miliardi
  </b>
  . Con una differenza di quasi 40 miliardi.
Questo nonostante, in media, le donne siano titolari di più di una pensione,
come accade quando c'è la reversibilità. E
  <b>
   sebbene le pensionate siano più
numerose dei pensionati: 8,3 milioni contro 7,8.
  </b>
  Le donne sono il 52% ma
prendono il 44%.
  <o:p>
  </o:p>
 </p>
 <p class="MsoNormal">
  Le cause, secondo lo studio, ma che le donne vivono quotidianamente
sulla propria pelle, sono “le carriere intermittenti, spezzettate da esigenze
di maternità e cura. Contratti a termine e a part-time, scelto o per lo più
forzato. Ma anche una differenza strutturale nella retribuzione oraria tra uomo
e donna (segregazione orizzontale). Pure nella Pubblica Amministrazione. E
ovunque ai più alti livelli, quelli della dirigenza, a cui le donne arrivano in
poche (segregazione verticale).” Tutto questo finisce “Sul banco degli imputati”.
  <o:p>
  </o:p>
 </p>
 <p class="MsoNormal">
  “Il
  <i>
   gender gap
  </i>
  inizia dal lavoro. – continua il
quotidiano - Sempre nel 2022, il divario di retribuzione annuale tra donna e
uomo nel settore privato era in media di 6 mila euro annui: 17.300 euro conto
24.500 euro all'anno, 97 euro contro 106 euro al giorno. Una differenza del 40%
che, pur calcolata come fa l'INPS a parità di condizioni (età, contratti, ore
lavorate), non si azzera mai e arriva a un 12-13% stabile.
  <o:p>
  </o:p>
 </p>
 <p class="MsoNormal">
  Quasi la metà delle donne italiane lavora a part-time (47,7%)
contro meno di un quinto degli uomini (17,4%). Le giornate retribuite in un
anno alle donne sono 221 contro 234 degli uomini. E questo spiega molto dei
divari.”
  <o:p>
  </o:p>
 </p>
 <p class="MsoNormal">
  E non si salva nemmeno il settore pubblico, dice il
giornalista, “considerato sicuro e al riparo da diseguaglianze. Invece no.” Perché:
“Il gap retributivo, seppur più basso del privato esiste: 5.200 euro all'anno,
15-20 euro al giorno: 28.400 euro contro 33.600 euro all'anno, 95 euro contro
114 euro al giorno. Il divario si viene a creare dal ricorso crescente nella Pa
di contratti brevi, soprattutto nella scuola e sanità, laddove la presenza
delle donne è rilevante. Anche il part-time, di sicuro meno presente che nel
privato, riguarda le donne il doppio degli uomini (6% contro 3%). Due terzi di
tutti i lavoratori pubblici sono donne.”
  <o:p>
  </o:p>
 </p>
 <p class="MsoNormal">
  “Non c'è scampo neanche a casa. Il congedo parentale viene
chiesto per l'80% dalle donne. E il gap con i compagni è molto ampio, soprattutto
fino ai tre anni del figlio. I padri, quando lo chiedono, sono per lo più
lavoratori di grandi aziende e a tempo pieno. Mentre il 46% delle madri
richiedenti e a part-time.
  <b>
   Donne penalizzate sul lavoro, in busta paga, a
casa e poi in pensione
  </b>
  . Non un bel vedere.” Ma è chiaro che questo studio
si limita al salario diretto o differito (le pensioni) e non alle
  <b>
   <i>
    condizioni
di lavoro
   </i>
  </b>
  <i>
   .
  </i>
  <o:p>
  </o:p>
 </p>
 <p class="MsoNormal">
  Perciò quando il quotidiano degli Agnelli mette “Sul banco
degli imputati … le carriere intermittenti, spezzettate da esigenze di
maternità e cura. Contratti a termine e a part-time, scelto o per lo più
forzato” cerca di dare un quadro “asettico”, “oggettivo” dello stato delle
cose, come se tutto questo non dipendesse dal sistema di sfruttamento capitalista-imperialista,
un sistema che deve essere rovesciato da una rivoluzione politica e sociale.
 </p>
 <p>
 </p>
 <div style="clear: both;">
 </div>
</div>

</div>


<div class='source'><p>Author: <a href="https://proletaricomunisti.blogspot.com/2024/02/pc-26-febbraio-salari-e-pensioni.html">https://proletaricomunisti.blogspot.com/2024/02/pc-26-febbraio-salari-e-pensioni.html</a></p></div>
</div>
</body></html>