<html><body>
<div class='article'>
<div class='title'><h1>pc 26 febbraio - Mario Draghi voce dell’imperialismo europeo: servono 500 miliardi l’anno per la competizione mondiale su transizione e guerra</h1></div>
<hr/>
<div class='metadata'>
<meta property='description' content='prolcompal'/>
<meta property='images' content='Domani, 27 febbraio, Mario Draghi sarà alla Conferenza dei presidenti di commissione del Parlamento europeo, a Strasburgo, per parlare del s...'/>
<meta property='outside' content='2024-02-26T11-28-00-01-00'/>
<meta property='published_time' content='https://blogger.googleusercontent.com/img/b/R29vZ2xl/AVvXsEgE_E08F8HqtxxHtMblThklwhm5dHHMVsvsUPCVZOD7o1aPYmHFbr7Tkf3mvl4iy9qqp3chhN_rECVWuAMGp8ih9xbuYGKeAKERjKypzrvInPmRJd2Ia60qf0rDgyLOZbaYjiHabc_9aP4rjyMlWDRJuAONGhwIbWzQq9n9KQmklkfRyqmd5AvZjetjkB0R/w238-h184/1663659629225_Draghi_.jpg'/>
Description: prolcompal
<br>
Images: Domani, 27 febbraio, Mario Draghi sarà alla Conferenza dei presidenti di commissione del Parlamento europeo, a Strasburgo, per parlare del s...
<br>
Outside: 2024-02-26T11-28-00-01-00
<br>
Published Time: <a href="https://blogger.googleusercontent.com/img/b/R29vZ2xl/AVvXsEgE_E08F8HqtxxHtMblThklwhm5dHHMVsvsUPCVZOD7o1aPYmHFbr7Tkf3mvl4iy9qqp3chhN_rECVWuAMGp8ih9xbuYGKeAKERjKypzrvInPmRJd2Ia60qf0rDgyLOZbaYjiHabc_9aP4rjyMlWDRJuAONGhwIbWzQq9n9KQmklkfRyqmd5AvZjetjkB0R/w238-h184/1663659629225_Draghi_.jpg">000000.jpg</a>
</div>
<div class='content'>
<div class="post-body entry-content" id="post-body-5381638972178126633" itemprop="description articleBody">
 <div class="separator" style="clear: both; text-align: center;">
  <a href="https://blogger.googleusercontent.com/img/b/R29vZ2xl/AVvXsEgE_E08F8HqtxxHtMblThklwhm5dHHMVsvsUPCVZOD7o1aPYmHFbr7Tkf3mvl4iy9qqp3chhN_rECVWuAMGp8ih9xbuYGKeAKERjKypzrvInPmRJd2Ia60qf0rDgyLOZbaYjiHabc_9aP4rjyMlWDRJuAONGhwIbWzQq9n9KQmklkfRyqmd5AvZjetjkB0R/s1491/1663659629225_Draghi_.jpg" imageanchor="1" style="margin-left: 1em; margin-right: 1em;">
   <img border="0" data-original-height="1152" data-original-width="1491" height="184" src="https://blogger.googleusercontent.com/img/b/R29vZ2xl/AVvXsEgE_E08F8HqtxxHtMblThklwhm5dHHMVsvsUPCVZOD7o1aPYmHFbr7Tkf3mvl4iy9qqp3chhN_rECVWuAMGp8ih9xbuYGKeAKERjKypzrvInPmRJd2Ia60qf0rDgyLOZbaYjiHabc_9aP4rjyMlWDRJuAONGhwIbWzQq9n9KQmklkfRyqmd5AvZjetjkB0R/w238-h184/1663659629225_Draghi_.jpg" srcset="https://blogger.googleusercontent.com/img/b/R29vZ2xl/AVvXsEgE_E08F8HqtxxHtMblThklwhm5dHHMVsvsUPCVZOD7o1aPYmHFbr7Tkf3mvl4iy9qqp3chhN_rECVWuAMGp8ih9xbuYGKeAKERjKypzrvInPmRJd2Ia60qf0rDgyLOZbaYjiHabc_9aP4rjyMlWDRJuAONGhwIbWzQq9n9KQmklkfRyqmd5AvZjetjkB0R/w238-h184/1663659629225_Draghi_.jpg" width="238"/>
  </a>
 </div>
 <p>
  Domani, 27 febbraio, Mario Draghi sarà alla Conferenza dei
presidenti di commissione del Parlamento europeo, a Strasburgo, per parlare del
suo prossimo
  <b>
   rapporto sulla competitività
  </b>
  dell’economia europea atteso
per giugno e della necessità di un “cambio di paradigma” della politica e
dell’economia dell’Unione Europea.
 </p>
 <p class="MsoNormal">
  <o:p>
  </o:p>
 </p>
 <p class="MsoNormal">
  Non ci gira attorno l’ex presidente del consiglio italiano,
Draghi, che in questo caso rappresenta la voce genuina dell’insieme dei paesi
imperialisti dell’Europa, divisi e in lotta al loro interno per storia e
livello di sviluppo capitalistico: il “cambio di paradigma” è necessario per
“competere con gli Stati Uniti in un mondo sempre più armato e violento” (v. il
Manifesto del 25 febbraio) ma anche con la Cina…
  <o:p>
  </o:p>
 </p>
 <p class="MsoNormal">
  Per Draghi la differenza con gli altri paesi imperialisti è
in tutti i settori: «nella
  <b>
   produttività
  </b>
  , nella crescita del
  <b>
   Pil
  </b>
  ,
nel Pil pro capite». «L’ordine economico globale in cui l’Europa ha prosperato
è scosso», dice,
  <b>
   dall’alta dipendenza dall’energia russa
  </b>
  , dalle
  <b>
   esportazioni
cinesi
  </b>
  e dalla
  <b>
   dipendenza per la difesa dagli Usa
  </b>
  e
  <b>
   dalla
produzione industriale digitale
  </b>
  .”
  <o:p>
  </o:p>
 </p>
 <p class="MsoNormal">
  Per dare una svolta “servono investimenti colossali”! Solo
nella transizione verde e digitale servono “500 miliardi l’anno, per pagare i
costi del taglio del 90% delle emissioni entro il 2040 (
  <b>
   800 miliardi
all’anno
  </b>
  , ha stimato la presidente Bce Lagarde;
  <b>
   75 miliardi da dare alla
Nato e rispettare l’impegno del 2% di Pil all’anno in armi
  </b>
  . Con i governi
che hanno le mani legate dal patto di Stabilità, servirebbe mobilitare il
risparmio privato per alimentare il capitalismo finanziario europeo. In Europa,
avrebbe ricordato Draghi, prevale invece la frammentazione e 250 miliardi di
euro all’anno s’involano verso Wall Street.”
  <o:p>
  </o:p>
 </p>
 <p class="MsoNormal">
  Che l’aspetto della “difesa” sia quello principale, lo
conferma Valdis Dombrovskis, vice-presidente lettone della Commissione Ue, e “uno
dei committenti di Draghi”: “È chiaro che la difesa-sicurezza avrà un posto
molto più importante nella nostra agenda – ha detto Dombrovskis – Abbiamo un
cambiamento di paradigma dal modello di catena di fornitura basato
sull’efficienza al modello di catena di fornitura basato sulla resilienza. Ed è
chiaro che anche la resilienza e la sicurezza economica non arriveranno a costo
zero. Ciò comporterà dei costi”.
  <o:p>
  </o:p>
 </p>
 <p class="MsoNormal">
  “Costi”: soldi ma soprattutto come condizioni di vita e di
lavoro che cadono e cadranno ancora di più sulle spalle del proletariato e delle
masse popolari di tutta l’Europa!
  <o:p>
  </o:p>
 </p>
 <p class="MsoNormal">
  Nonostante le cannonate delle guerre in corso, nonostante
morti e feriti a migliaia, nonostante le distruzioni generalizzate i rappresentanti
della borghesia non perdono di vista i loro interessi di classe! Ogni giorno devono
trovare il modo per continuare a garantire il loro sistema sociale di morte e
putrefazione… ogni giorno, quindi, il proletariato e le masse popolari hanno il
dovere di trovare i modi per farla finita con questo sistema capitalista-imperialista.
  <o:p>
  </o:p>
 </p>
 <p class="MsoNormal">
  ps.: di Mario Draghi questo diceva Joe Biden, dopo averlo
insignito come “statista mondiale”: "Mi congratulo con il mio amico, primo
ministro Mario Draghi", insignito del World Statesman Award, "per il
suo lavoro nel far progredire i diritti umani nel pianeta. Draghi è stato una
voce potente nel promuovere la tolleranza e la giustizia e lo ringrazio per la
sua leadership".
  <o:p>
  </o:p>
 </p>
 <p class="MsoNormal">
  La corretta visione su Draghi espressa in questo blog era
invece questa: "uomo dell'anno più servo dei servi dell'imperialismo
Usa", per il suo sfegatato sostegno/impegno per la guerra
interimperialista, per l'aumento del finanziamento alla Nato, per il suo legame
con i peggiori regimi reazionari del "campo Usa", dall'Egitto, alla
Turchia, dall'India, alla Libia, massacratori dei diritti umani e oppressori
dei loro popoli,
  <span style="mso-spacerun: yes;">
  </span>
  per la sua tolleranza
verso fascisti, razzisti...”
  <o:p>
  </o:p>
 </p>
 <p class="MsoNormal">
  https://proletaricomunisti.blogspot.com/search?q=mario+draghi&amp;max-results=20&amp;by-date=true
  <o:p>
  </o:p>
 </p>
 <div style="clear: both;">
 </div>
</div>

</div>


<div class='source'><p>Author: <a href="https://proletaricomunisti.blogspot.com/2024/02/pc-26-febbraio-mario-draghi-voce.html">https://proletaricomunisti.blogspot.com/2024/02/pc-26-febbraio-mario-draghi-voce.html</a></p></div>
</div>
</body></html>