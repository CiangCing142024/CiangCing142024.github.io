{"title": "pc 29 febbraio - Basta vite operaie \"Sicurezza sacrificata alla logica del profitto\"", "published time": "2024-02-29T11-57-00-01-00", "images": ["https://blogger.googleusercontent.com/img/b/R29vZ2xl/AVvXsEhabTd66hbHZ7G0DpVzt1jVLUE70geJg_4fdihQKBJ3K2GF_kYVQ-eCAhDW7zIc6eWm1X9zcBnWrCAZbuNXFh3Nm9I19irJKDJHLe3zBWk5uOI5I4AUcKOqt80VJbGhZiX5SrkoUAFa9XQTG31DOy-bGTD5okAmv0DmBkNozCbIt-8xkgOhMCQnkk77sQmD/s348/images%20(5).jpeg"], "content": "<div class=\"post-body entry-content\" id=\"post-body-6169381468939720306\" itemprop=\"description articleBody\">\n <h3 style=\"text-align: left;\">\n  A parole dice bene la Fiom ma poi nei fatti assistiamo ogni giorno alla connivenza per tenere in vita il\u00a0 sistema scientifico di sfruttamento dei padroni che genera stragi sul lavoro e che necessit\u00e0 una guerra prolungata con una lotta su tutti i fronti posti di lavoro e territorio ma anche quelli dei tribunali dove opporsi alle sentenze che legittimano questa situazione.\n  <div class=\"separator\" style=\"clear: both; text-align: center;\">\n   <a href=\"https://blogger.googleusercontent.com/img/b/R29vZ2xl/AVvXsEhabTd66hbHZ7G0DpVzt1jVLUE70geJg_4fdihQKBJ3K2GF_kYVQ-eCAhDW7zIc6eWm1X9zcBnWrCAZbuNXFh3Nm9I19irJKDJHLe3zBWk5uOI5I4AUcKOqt80VJbGhZiX5SrkoUAFa9XQTG31DOy-bGTD5okAmv0DmBkNozCbIt-8xkgOhMCQnkk77sQmD/s348/images%20(5).jpeg\" style=\"clear: left; float: left; margin-bottom: 1em; margin-right: 1em;\">\n    <img border=\"0\" data-original-height=\"145\" data-original-width=\"348\" height=\"166\" src=\"https://blogger.googleusercontent.com/img/b/R29vZ2xl/AVvXsEhabTd66hbHZ7G0DpVzt1jVLUE70geJg_4fdihQKBJ3K2GF_kYVQ-eCAhDW7zIc6eWm1X9zcBnWrCAZbuNXFh3Nm9I19irJKDJHLe3zBWk5uOI5I4AUcKOqt80VJbGhZiX5SrkoUAFa9XQTG31DOy-bGTD5okAmv0DmBkNozCbIt-8xkgOhMCQnkk77sQmD/s348/images%20(5).jpeg\" srcset=\"https://blogger.googleusercontent.com/img/b/R29vZ2xl/AVvXsEhabTd66hbHZ7G0DpVzt1jVLUE70geJg_4fdihQKBJ3K2GF_kYVQ-eCAhDW7zIc6eWm1X9zcBnWrCAZbuNXFh3Nm9I19irJKDJHLe3zBWk5uOI5I4AUcKOqt80VJbGhZiX5SrkoUAFa9XQTG31DOy-bGTD5okAmv0DmBkNozCbIt-8xkgOhMCQnkk77sQmD/s348/images%20(5).jpeg\" width=\"400\"/>\n   </a>\n  </div>\n </h3>\n <h3 style=\"text-align: left;\">\n  Come l\u2019esempio della Lamina che nel 2019 ha patteggiato nonostante siano state accertate mancanze dei sistemi di sicurezza, come se bastasse monetizzare avvallando che le stragi sono un danno collaterale da mettere in conto. Aumenta un clima in cui i\u00a0 padroni si sentono impuniti e liberi di uccidere anche grazie al governo fascista che mette al centro l'impresa, la difesa dell'interesse nazionale ossia i profitti: sangue operaio ricchezza dei padroni .\n </h3>\n <div>\n  <br/>\n </div>\n <h4 style=\"text-align: left;\">\n  Fiom Cgil Milano: incidente alla Lamina, rotolo di acciaio di due tonnellate sul piede di un operaio\n </h4>\n <div>\n  26 febbraio 2024\n </div>\n <p>\n  Il sindacato: \u00e8 stato ricoverato d\u2019urgenza al Niguarda e sottoposto a un lungo intervento. Nel 2018 in un incidente persero la vita quattro operai (Arrigo e Giancarlo Barbieri, Giuseppe Setzu e Marco Santamaria). A denunciarlo \u00e8 la Fiom Cgil di Milano.\n  <i>\n   Lo scorso 26 febbraio - secondo quanto riferisce il sindacato - un rotolo d'acciaio di oltre due tonnellate di peso ha investito un operaio che lo stava movimentando. Il lavoratore, che \u00e8 un delegato Fiom...\n  </i>\n </p>\n <p>\n  .\n  <i>\n   <b>\n    .. ci preme ancora una volta sottolineare come la 'questione sicurezza\u2019 non pu\u00f2 essere sacrificata sull'altare del profitto e della produttivit\u00e0 esasperata\u201d. Il sindacato ha reso noto di assicurare al lavoratore e alla famiglia \u201ctutta l'assistenza necessaria\n   </b>\n  </i>\n </p>\n <h3 style=\"text-align: left;\">\n  Gli operai morti alla Lamina, titolare patteggia una pena di 22 mesi\n </h3>\n <p>\n  di Redazione Milano online 2019\n </p>\n <p>\n  <b>\n   Ha patteggiato 1 anno e 10 mesi, con pena sospesa,\n  </b>\n  dopo aver risarcito le famiglie delle vittime e l\u2019Inail per un totale di circa 4,5 milioni di euro, Roberto Sanmarchi, il titolare della Lamina, l\u2019azienda metallurgica milanese dove il 16 gennaio 2018 morirono quattro operai a causa di una fuoriuscita di gas argon nella vasca di un forno. Lo ha deciso il gup di Milano Manuela Scudieri, accogliendo la richiesta della procura e dei legali Roberto Nicolosi Petringa e Elena Benedetti. L\u2019accusa era omicidio colposo.\n </p>\n <p>\n  <b>\n   L\u2019inchiesta, coordinata dall\u2019aggiunto Tiziana Siciliano e dai pm Gaetano Ruta e Letizia Mocciaro, aveva evidenziato una serie di falle nei sistemi di sicurezza della fabbrica, messi in luce da una complessa consulenza tecnica. Era stato accertato che nella fabbrica, infatti, non c\u2019erano \u00abprocedure di sicurezza sulla utilizzazione della centralina di allarme del livello di ossigeno\u00bb\n  </b>\n  e \u00absulla gestione della funzione di tacitazione\u00bb dell\u2019allarme stesso che quel giorno suon\u00f2 al mattino e venne probabilmente disattivato da uno dei quattro operai, che poi scesero nella vasca del forno e morirono uno dopo l\u2019altro.\n </p>\n <p>\n  <i>\n   Fiom Milano: \u201cAttendiamo l\u2019esito conclusivo del processo, ma diciamo fin d\u2019ora che un eventuale patteggiamento non \u00e8 accettabile perch\u00e9 affermerebbe il principio secondo il quale\u00a0 a fronte della morte dei lavoratori sia sufficiente l\u2019indennizzo per ridurre le responsabilit\u00e0 di chi ha determinato conseguenze tanto drammatiche\u201d.\n  </i>\n </p>\n <div style=\"clear: both;\">\n </div>\n</div>\n", "description": "A parole dice bene la Fiom ma poi nei fatti assistiamo ogni giorno alla connivenza per tenere in vita il\u00a0 sistema scientifico di sfruttamen...", "author": ["LuigiLerisVIVE"], "source": "https://proletaricomunisti.blogspot.com/2024/02/pc-29-febbraio-basta-vite-operaie.html"}