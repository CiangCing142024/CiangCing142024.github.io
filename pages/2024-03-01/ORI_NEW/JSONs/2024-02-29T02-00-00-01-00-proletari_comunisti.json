{"title": "pc 29 febbraio - \u2013 \u201cGuerre e profitti \u2026 Armi da record Rheinmetall, Saab, Leonardo sul podio\u201d", "published time": "2024-02-29T02-00-00-01-00", "images": ["https://blogger.googleusercontent.com/img/b/R29vZ2xl/AVvXsEgdM4qOhw2ciAUMgbDItWVESg3OSMF5m0C7zBcAM9vWoWa-fG6III1oUB2FoNCFhFuhTHsj9RSNUF2aiZjv-Tmm9LoFBiiO2b3FOkI_myMyAX2chvKsE7ImNMRBb148EZY3IJpT7x7dOMPrKm3kjfSCRMemLk1MwoGJSv5ON757pAP4bB120jI9T2vXx8MA/s1540/CamScanner%2029-02-2024%2009.22.jpg"], "content": "<div class=\"post-body entry-content\" id=\"post-body-1269233027928590305\" itemprop=\"description articleBody\">\n <p>\n  \u201cGuerre e profitti \u2026 Armi da record Rheinmetall, Saab,\nLeonardo sul podio\u201d \u00e8 proprio questo il titolo del Sole 24 Ore che ieri ha dedicato\ncon grande soddisfazione un\u2019intera pagina agli immensi profitti che le aziende\nche vengono armi e sistemi d\u2019arma stanno facendo.\n </p>\n <p class=\"MsoNormal\">\n  <o:p>\n  </o:p>\n </p>\n <p class=\"MsoNormal\">\n  <b>\n   2.500 miliardi di dollari\n  </b>\n  \u00e8 la cifra approssimativa della\nspesa militare, di cui 345 miliardi solo in Europa.\n  <o:p>\n  </o:p>\n </p>\n <p class=\"MsoNormal\">\n  E il cinismo di questi amministratori delegati di sistemi di\nmorte \u00e8 palese: \u201c\u00abHa fatto pi\u00f9 Putin per il nostro settore che gli\namministratori delegati delle aziende degli ultimi 20 anni\u00bb, osserva in via\nconfidenziale l\u2019a.d. di un\u2019azienda italiana che ha fatto acquisizioni nel Nord\nAmerica e in Gran Bretagna.\u201d\n  <o:p>\n  </o:p>\n </p>\n <p class=\"MsoNormal\">\n  E quello della Rheinmetall: \u201c\u00abAlcuni mesi fa, la gente\nvoleva vietarci, per dire che questa industria \u00e8 un\u2019industria molto cattiva, \u00e8\nun\u2019industria dannosa\u00bb, ha dichiarato l\u2019amministratore delegato di Rheinmetall\u201d\nadesso dice il Financial Times \u00e8 diventata la \u00abstar della nuova era della difesa\ndel paese\u00bb\u201d.\n  <o:p>\n  </o:p>\n </p>\n <p class=\"MsoNormal\">\n  Siamo davanti ad una impressionante produzione industriale,\ncon la relativa necessit\u00e0 di materie prime di ogni tipo, a partire dall\u2019acciaio,\ne che fa \u201caumentare l\u2019occupazione\u201d dice l\u2019articolo del quotidiano dei padroni\nitaliani.\n  <o:p>\n  </o:p>\n </p>\n <p class=\"MsoNormal\">\n  Le armi si usano, si distruggono rapidamente e rapidamente\nbisogna riprodurle! \u00c8 questo uno dei modi che la borghesia mette in campo per \u201csuperare\u201d\nla crisi economica del capitalismo-imperialismo.\n  <o:p>\n  </o:p>\n </p>\n <p class=\"MsoNormal\">\n  Come si sa le spese per gli armamenti le fanno gli Stati con\nconseguente aumento del debito pubblico che pesa tutto sul proletariato e le masse popolari, mentre i profitti sono degli \u201cazionisti\u201d\u2026\n  <o:p>\n  </o:p>\n </p>\n <p class=\"MsoNormal\">\n  Riportiamo per intero qui sotto l\u2019articolo del Sole 24 Ore,\ndove naturalmente non si parla affatto degli effetti che questi armamenti e queste guerre hanno sui popoli del mondo!\n  <o:p>\n  </o:p>\n </p>\n <p class=\"MsoNormal\">\n  L\u2019imperialismo \u00e8 guerra!\n  <o:p>\n  </o:p>\n </p>\n <p class=\"MsoNormal\">\n  Guerra all\u2019imperialismo!\n  <o:p>\n  </o:p>\n </p>\n <div class=\"separator\" style=\"clear: both; text-align: center;\">\n  <a href=\"https://blogger.googleusercontent.com/img/b/R29vZ2xl/AVvXsEgdM4qOhw2ciAUMgbDItWVESg3OSMF5m0C7zBcAM9vWoWa-fG6III1oUB2FoNCFhFuhTHsj9RSNUF2aiZjv-Tmm9LoFBiiO2b3FOkI_myMyAX2chvKsE7ImNMRBb148EZY3IJpT7x7dOMPrKm3kjfSCRMemLk1MwoGJSv5ON757pAP4bB120jI9T2vXx8MA/s1540/CamScanner%2029-02-2024%2009.22.jpg\" imageanchor=\"1\" style=\"margin-left: 1em; margin-right: 1em;\">\n   <img border=\"0\" data-original-height=\"1540\" data-original-width=\"1024\" height=\"427\" src=\"https://blogger.googleusercontent.com/img/b/R29vZ2xl/AVvXsEgdM4qOhw2ciAUMgbDItWVESg3OSMF5m0C7zBcAM9vWoWa-fG6III1oUB2FoNCFhFuhTHsj9RSNUF2aiZjv-Tmm9LoFBiiO2b3FOkI_myMyAX2chvKsE7ImNMRBb148EZY3IJpT7x7dOMPrKm3kjfSCRMemLk1MwoGJSv5ON757pAP4bB120jI9T2vXx8MA/s1540/CamScanner%2029-02-2024%2009.22.jpg\" srcset=\"https://blogger.googleusercontent.com/img/b/R29vZ2xl/AVvXsEgdM4qOhw2ciAUMgbDItWVESg3OSMF5m0C7zBcAM9vWoWa-fG6III1oUB2FoNCFhFuhTHsj9RSNUF2aiZjv-Tmm9LoFBiiO2b3FOkI_myMyAX2chvKsE7ImNMRBb148EZY3IJpT7x7dOMPrKm3kjfSCRMemLk1MwoGJSv5ON757pAP4bB120jI9T2vXx8MA/s1540/CamScanner%2029-02-2024%2009.22.jpg\" width=\"284\"/>\n  </a>\n </div>\n <p>\n </p>\n <p class=\"MsoNormal\">\n  **\n  <o:p>\n  </o:p>\n </p>\n <p class=\"MsoNormal\">\n  Primo piano\n  <o:p>\n  </o:p>\n </p>\n <p class=\"MsoNormal\">\n  Guerre e profitti\n  <o:p>\n  </o:p>\n </p>\n <p class=\"MsoNormal\">\n  Armi da record Rheinmetall, Saab, Leonardo sul podio\n  <o:p>\n  </o:p>\n </p>\n <p class=\"MsoNormal\">\n  L\u2019industria. In Europa l\u2019anno scorso business da 345\nmiliardi di dollari. Le guerre in corso fanno schizzare il portafoglio ordini\ndei grandi player\n  <o:p>\n  </o:p>\n </p>\n <p class=\"MsoNormal\">\n  La spesa militare mondiale nel 2023 \u00e8 aumentata per il nono\nanno consecutivo in termini reali, a una somma che si avvicina a 2.500 miliardi\ndi dollari. Sono le stime anticipate da Dan Smith, direttore del Sipri, l\u2019istituto\ndi Stoccolma che fa accurate analisi internazionali sul settore delle armi e\ndell\u2019industria della difesa. I dati definitivi saranno pubblicati in aprile, ma\ngi\u00e0 si sa che \u00abla spesa l\u2019anno scorso \u00e8 aumentata a un ritmo sostenuto nel 2023\ne \u2013 osserva Smith \u2013 aumenter\u00e0 anche quest\u2019anno e per i prossimi anni, ma non\nper sempre\u00bb.\n  <span>\n  </span>\n </p>\n <a name=\"more\">\n </a>\n <o:p>\n </o:p>\n <p>\n </p>\n <p class=\"MsoNormal\">\n  A due anni dall\u2019avvio della guerra della Russia contro l\u2019Ucraina\ne nel pieno della guerra di Israele contro Hamas a Gaza, l\u2019industria della\ndifesa \u00e8 in piena espansione, soprattutto in Europa.\n  <o:p>\n  </o:p>\n </p>\n <p class=\"MsoNormal\">\n  <b>\n   Le spese in Europa\n   <o:p>\n   </o:p>\n  </b>\n </p>\n <p class=\"MsoNormal\">\n  Le spese militari in Europa l\u2019anno scorso sono arrivate\nintorno a 345 miliardi di dollari, secondo il Sipri, rispetto ai 230 miliardi\ndel 2014, l\u2019anno in cui nel vertice Nato di Newport fu stabilito il controverso\nobiettivo politico di elevare la spesa militare degli \u00aballeati\u00bb degli Stati\nUniti almeno al 2% del Pil.\n  <o:p>\n  </o:p>\n </p>\n <p class=\"MsoNormal\">\n  Le due guerre in corso hanno dilatato il portafoglio ordini\ndei grandi produttori del settore e della catena dei fornitori. Gli impegni di\naumentare la spesa annunciati dai governi europei hanno incrementato l\u2019interesse\ndegli investitori.\n  <o:p>\n  </o:p>\n </p>\n <p class=\"MsoNormal\">\n  <b>\n   Il boom degli ordini\n   <o:p>\n   </o:p>\n  </b>\n </p>\n <p class=\"MsoNormal\">\n  I nuovi ordini hanno trasformato le sorti degli appaltatori\neuropei della difesa, con il portafoglio ordini aggregato delle prime sette\naziende \u2013 tra cui Bae Systems, Leonardo e Saab \u2013 che \u00e8 salito a livelli quasi record\ndi oltre 300 miliardi di dollari, ha sottolineato il Financial Times.\n  <o:p>\n  </o:p>\n </p>\n <p class=\"MsoNormal\">\n  Tra il 2020 e il 2022 i principali 15 gruppi industriali\ndella difesa mondiali hanno aumentato il portafoglio ordini complessivo di 76,4\nmiliardi di dollari: il carnet di ordini \u00e8 passato dai 701,2 miliardi di dollari\ndi fine 2020 a 777,6 miliardi a fine 2022.\n  <o:p>\n  </o:p>\n </p>\n <p class=\"MsoNormal\">\n  <b>\n   Munizioni esaurite\n   <o:p>\n   </o:p>\n  </b>\n </p>\n <p class=\"MsoNormal\">\n  La guerra in Ucraina ha portato all\u2019esaurimento delle scorte\nnazionali di munizioni e altra artiglieria, ne hanno beneficiato soprattutto la\ntedesca Rheinmetall e la finnico-norvegese Nammo, insieme agli altri produttori\ndi munizioni, la francese Nexter e la britannica Bae Systems. Circa un anno fa\nla Commissione Ue si \u00e8 impegnata a consegnare un milione di proiettili di\nartiglieria all\u2019Ucraina entro la fine di marzo, finora ne sono stati consegnati\ncirca 300mila. La produzione nelle fabbriche militari \u00e8 al massimo e gli investimenti\nper potenziare la capacit\u00e0 produttiva richiederanno ancora un paio d\u2019anni per\nessere completati.\n  <o:p>\n  </o:p>\n </p>\n <p class=\"MsoNormal\">\n  Anche i fornitori di esplosivi e propellenti, tra cui la\nbritannica Chemring e la francese Eurenco, sono stati i vincitori. L\u2019italiana Avio\nSpa, che produce il lanciatore spaziale Vega, ha visto triplicare a circa il\n12% dei ricavi il peso della produzione militare, per i motori dei missili di Mbda.\n  <o:p>\n  </o:p>\n </p>\n <p class=\"MsoNormal\">\n  <b>\n   Missili Mbda\n   <o:p>\n   </o:p>\n  </b>\n </p>\n <p class=\"MsoNormal\">\n  Mbda \u00e8 l\u2019azienda missilistica europea partecipata da Bae,\nAirbus (37,5% ciascuna) e da Leonardo (25%).\n  <o:p>\n  </o:p>\n </p>\n <p class=\"MsoNormal\">\n  Dopo essersi assicurato ordini per un valore di 9 miliardi\nnel 2022, il pi\u00f9 grande produttore di missili europeo MBDA, l\u2019anno scorso ha\nottenuto contratti per 6 miliardi di sterline per attrezzature di difesa aerea\ncon la Polonia, nonch\u00e9 contratti con Germania e Francia per aumentare la produzione\ndi missili. \u00abStiamo assistendo a una rapida evoluzione delle minacce sul campo\ndi battaglia che l\u2019industria deve adattarsi ad affrontare. Le attrezzature per\nla difesa aerea sono molto richieste\u00bb, ha dichiarato Eric B\u00e9ranger, amministratore\ndelegato del gruppo.\n  <o:p>\n  </o:p>\n </p>\n <p class=\"MsoNormal\">\n  Anche Mbda, che in Italia \u00e8 guidata da Giovanni Soccodato\ndopo la nomina di Lorenzo Mariani a condirettore generale di Leonardo, ha avuto\nuna forte espansione degli ordini e del giro d\u2019affari (circa 4,5 miliardi nel\n2023). Negli ultimi due anni gli ordini ricevuti sono stati pi\u00f9 del doppio dei ricavi\ne c\u2019\u00e8 una forte crescita dell\u2019occupazione.\n  <o:p>\n  </o:p>\n </p>\n <p class=\"MsoNormal\">\n  <b>\n   Rheinmetall al primo posto\n   <o:p>\n   </o:p>\n  </b>\n </p>\n <p class=\"MsoNormal\">\n  Tra i principali produttori, Rheinmetall ha goduto del pi\u00f9\ngrande cambiamento nelle sue fortune. \u00c8 passata dall\u2019essere trascurata da molti\ninvestitori per considerazioni etiche a \u00abstar della nuova era della difesa del\npaese\u00bb, ha scritto il Financial Times.\n  <o:p>\n  </o:p>\n </p>\n <p class=\"MsoNormal\">\n  \u00abAlcuni mesi fa, la gente voleva vietarci, per dire che\nquesta industria \u00e8 un\u2019industria molto cattiva, \u00e8 un\u2019industria dannosa\u00bb, ha\ndichiarato l\u2019amministratore delegato di Rheinmetall, Armin Papperger, al\nquotidiano britannico poco dopo l\u2019annuncio del cancelliere tedesco, Olaf Scholz,\nnel febbraio 2022 che la Germania avrebbe incrementato con un fondo\nstraordinario di 100 miliardi le spese militari, in risposta all\u2019invasione\nrussa dell\u2019ucraina. \u00abOra \u00e8 un mondo completamente diverso\u00bb. Quest\u2019anno la\nGermania dovrebbe per la prima volta raggiungere una spesa di almeno il 2% del\nPil. L\u2019Italia ha speso l\u20191,46% del Pil nel 2023 e ha l\u2019obiettivo di arrivare al\n2% entro il 2028.\n  <o:p>\n  </o:p>\n </p>\n <p class=\"MsoNormal\">\n  <b>\n   Chi guadagna di pi\u00f9 in Borsa\n   <o:p>\n   </o:p>\n  </b>\n </p>\n <p class=\"MsoNormal\">\n  In Borsa le azioni aumentate di pi\u00f9 sono quelle di\nRheinmetall, azienda che produce cannoni, munizioni, blindati e partecipa alla\ncostruzione del carro armato Leopard, di cui \u00e8 capofila la Kmw (Krauss-Maffei\nWegmann). Le azioni sono salite da 83,06 euro del 2 gennaio 2022 agli attuali\n411 euro, con un incremento del 494%, quasi quintuplicate. Rheinmetall si \u00e8\nimpegnata ad aumentare la produzione di proiettili di artiglieria, ha acquisito\nla societ\u00e0 spagnola Expal Systems e prevede che le vendite totali raddoppieranno\nentro il 2026 rispetto all\u2019anno scorso.\n  <o:p>\n  </o:p>\n </p>\n <p class=\"MsoNormal\">\n  La svedese Saab, che \u00e8 una sorta di piccola Leonardo,\nproduce dai caccia (Gripen) ai missili, \u00e8 stata la seconda per incremento di\nvalore in Borsa, +339% da inizio 2022 al 26 febbraio.\n  <o:p>\n  </o:p>\n </p>\n <p class=\"MsoNormal\">\n  <b>\n   La crescita di Leonardo\n   <o:p>\n   </o:p>\n  </b>\n </p>\n <p class=\"MsoNormal\">\n  Al terzo posto in questa graduatoria l\u2019ex Finmeccanica, il\ncui titolo \u00e8 stato a lungo depresso negli ultimi anni, \u00e8 decollato quando\nVladimir Putin ha invaso l\u2019Ucraina. A fine 2021 le azioni Leonardo valevano\n6,30 euro, il 26 febbraio 19,98 euro, pi\u00f9 che triplicate (+217%). \u00abHa fatto pi\u00f9\nPutin per il nostro settore che gli amministratori delegati delle aziende degli\nultimi 20 anni\u00bb, osserva in via confidenziale l\u2019a.d. di un\u2019azienda italiana che\nha fatto acquisizioni nel Nord America e in Gran Bretagna.\n  <o:p>\n  </o:p>\n </p>\n <p class=\"MsoNormal\">\n  <b>\n   Europei meglio degli Usa\n   <o:p>\n   </o:p>\n  </b>\n </p>\n <p class=\"MsoNormal\">\n  Seguono per l\u2019andamento in Borsa la britannica Rolls-Royce\n(+189%), la norvegese Kongsber (+149%), la britannica Bae Systems (+113%), la principale\nazienda europea del settore.\n  <o:p>\n  </o:p>\n </p>\n <p class=\"MsoNormal\">\n  In Borsa le societ\u00e0 europee hanno avuto un andamento ampiamente\nmigliore rispetto alle grandi aziende degli Stati Uniti, come Lockheed Martin\n(+20%), General Dynamics (+29%), Huntington Ingalls (+54%), produttrice di navi\nmilitari.\n  <o:p>\n  </o:p>\n </p>\n <p class=\"MsoNormal\">\n  La francese Nexter, nel frattempo, ha aumentato la produzione\ndell\u2019obice Caesar, un cannone a lungo raggio, molto usato dall\u2019esercito dell\u2019Ucraina,\n  <o:p>\n  </o:p>\n </p>\n <p class=\"MsoNormal\">\n  <b>\n   Spesa frammentata\n   <o:p>\n   </o:p>\n  </b>\n </p>\n <p class=\"MsoNormal\">\n  L\u2019altra faccia della medaglia dell\u2019andamento cos\u00ec positivo\ndelle aziende europee che producono armi e apparati di difesa \u00e8 che la spesa\neuropea \u00e8 frammentata in tanti rivoli nazionali ed \u00e8 poco efficiente rispetto\nagli Stati Uniti. In altre parole, in Europa si spende molto di pi\u00f9 ma con\nminor efficienza.\n  <o:p>\n  </o:p>\n </p>\n <p class=\"MsoNormal\">\n  <b>\n   Le mosse di Leonardo\n   <o:p>\n   </o:p>\n  </b>\n </p>\n <p class=\"MsoNormal\">\n  In particolare, negli armamenti terrestri in Europa ci sono\n17 sistemi d\u2019arma diversi, negli Stati Uniti sono 4. Si segnala il recente\naccordo preliminare di Leonardo con Knds, la joint venture che unisce Nexter\ncon Kmw, per collaborare nella produzione di nuovi carri armati, sia i Leopard 2\nper sostituire gli Ariete dell\u2019Esercito italiano sia un progetto di\ncollaborazione per nuovi mezzi per l\u2019export. Le parti stanno negoziando per\narrivare a chiudere un\u2019intesa finale entro quest\u2019anno.\n  <o:p>\n  </o:p>\n </p>\n <p class=\"MsoNormal\">\n  I vertici di Leonardo, l\u2019a.d. Roberto Cingolani e il\ncondirettore generale Lorenzo Mariani, esplorano anche un possibile accordo con\nRheinmetall per i blindati. L\u2019obiettivo \u00e8 sostituire i vecchi Dardo dell\u2019Esercito,\nil mezzo candidato \u00e8 il Lynx tedesco (gi\u00e0 comprato dall\u2019Ungheria), che verrebbe\nitalianizzato con forniture dell\u2019Oto Melara. Attenta alla partita \u00e8 anche Iveco\nDefence (gruppo Iveco-Exor), che collabora con Leonardo nel consorzio Cio per\ngli armamenti terrestri.\n  <o:p>\n  </o:p>\n </p>\n <p class=\"MsoNormal\">\n  <b>\n   Renk sbarcata in Borsa\n   <o:p>\n   </o:p>\n  </b>\n </p>\n <p class=\"MsoNormal\">\n  Susanne Wiegand, a.d. della bavarese Renk, che produce\ningranaggi e trasmissioni per carri armati e fregate, ha affermato che la velocit\u00e0\ncon cui i governi europei stanno cercando di aumentare le proprie capacit\u00e0\nmilitari incoraggerebbe una maggiore standardizzazione.\n  <o:p>\n  </o:p>\n </p>\n <p class=\"MsoNormal\">\n  Ci\u00f2 contribuirebbe ad affrontare i colli di bottiglia nelle\ncatene di approvvigionamento della difesa e consentirebbe alle aziende di\nespandersi, ha affermato.\n  <o:p>\n  </o:p>\n </p>\n <p class=\"MsoNormal\">\n  La guerra tra Israele e Hamas \u00e8 stata un \u201ccampanello d\u2019allarme\u201d\nper gli investitori tedeschi, secondo l\u2019a.d. di Renk. La societ\u00e0 \u00e8 stata\nquotata a Francoforte questo mese, dopo che la societ\u00e0 \u00e8 stata costretta a cancellare\nl\u2019Offerta pubblica iniziale pianificata lo scorso anno a causa delle condizioni\ndi mercato. A migliorare le prospettive e a riaprire la strada della quotazione\nsono stati gli effetti dell\u2019attacco di Hamas a Israele il 7 ottobre scorso e la\nsuccessiva guerra scatenata da Israele a Gaza.\n  <o:p>\n  </o:p>\n </p>\n <p class=\"MsoNormal\">\n  Il Sole 2 Ore 28 febbraio \u201924\n  <o:p>\n  </o:p>\n </p>\n <p class=\"MsoNormal\">\n  <o:p>\n  </o:p>\n </p>\n <div style=\"clear: both;\">\n </div>\n</div>\n", "description": "\u201cGuerre e profitti \u2026 Armi da record Rheinmetall, Saab, Leonardo sul podio\u201d \u00e8 proprio questo il titolo del Sole 24 Ore che ieri ha dedicato c...", "author": ["prolcompal"], "source": "https://proletaricomunisti.blogspot.com/2024/02/pc-29-febbraio-guerre-e-profitti-armi.html"}