<html><body>
<div class='article'>
<div class='title'><h1>Mentre l'arrogante, ipocrita e fascista Meloni dice che "l'Italia è un paese a misura di donna!" in questo paese le donne/lavoratrici sono  doppiamente penalizzate e lo dice l'INPS</h1></div>
<hr/>
<div class='metadata'>
<meta property='description' content=''/>
<meta property='images' content='Anche l’ultimo studio dell’Inps conferma la differenza di trattamento delle donne che lavorano  in Italia dalle “giovani lavoratrici alle ...'/>
<meta property='outside' content='2024-02-29T10-45-00-01-00'/>
<meta property='published_time' content='https://blogger.googleusercontent.com/img/b/R29vZ2xl/AVvXsEiEwjV_LVCOUaD2VyZxKvUSCQ9HCK1LvQfKTknz5ihnjCky1I5qAphJ6uHXQC6mPsHitqkFGdQsuF-GZNWTKSykbcKpJbuYnhtoqhjArraLIlVju2uSFxJ5yDaSNbdh_wPPLOCy9fpwVFIIdY1Y9DwJizeC5cwa45I3pNF3AMQTttyPYBw8Op96qT4UV1k/s391/123104799-f2ae7f26-2f9a-472c-8716-2119c568a34d.jpg'/>
Description: 
<br>
Images: Anche l’ultimo studio dell’Inps conferma la differenza di trattamento delle donne che lavorano  in Italia dalle “giovani lavoratrici alle ...
<br>
Outside: 2024-02-29T10-45-00-01-00
<br>
Published Time: <a href="https://blogger.googleusercontent.com/img/b/R29vZ2xl/AVvXsEiEwjV_LVCOUaD2VyZxKvUSCQ9HCK1LvQfKTknz5ihnjCky1I5qAphJ6uHXQC6mPsHitqkFGdQsuF-GZNWTKSykbcKpJbuYnhtoqhjArraLIlVju2uSFxJ5yDaSNbdh_wPPLOCy9fpwVFIIdY1Y9DwJizeC5cwa45I3pNF3AMQTttyPYBw8Op96qT4UV1k/s391/123104799-f2ae7f26-2f9a-472c-8716-2119c568a34d.jpg">000000.jpg</a>
</div>
<div class='content'>
<div class="post-body entry-content" id="post-body-6579684227242632476" itemprop="description articleBody">
 <div style="background: rgb(255, 255, 255); color: #080808; font-family: Verdana;  padding: 3px 6px;">
  <span style="background-color: transparent; color: #333333; font-family: Arial, Tahoma, Helvetica, FreeSans, sans-serif;">
  </span>
 </div>
 <div class="post-body entry-content" id="post-body-7867211263412304026" itemprop="description articleBody" style="background-color: white; color: #333333; font-family: Arial, Tahoma, Helvetica, FreeSans, sans-serif;  line-height: 1.4; position: relative; width: 588px;">
  <div class="separator" style="clear: both; text-align: center;">
   <a href="https://blogger.googleusercontent.com/img/b/R29vZ2xl/AVvXsEiEwjV_LVCOUaD2VyZxKvUSCQ9HCK1LvQfKTknz5ihnjCky1I5qAphJ6uHXQC6mPsHitqkFGdQsuF-GZNWTKSykbcKpJbuYnhtoqhjArraLIlVju2uSFxJ5yDaSNbdh_wPPLOCy9fpwVFIIdY1Y9DwJizeC5cwa45I3pNF3AMQTttyPYBw8Op96qT4UV1k/s391/123104799-f2ae7f26-2f9a-472c-8716-2119c568a34d.jpg" imageanchor="1" style="clear: left; color: navy; float: left; margin-bottom: 1em; margin-right: 1em;">
    <img border="0" data-original-height="212" data-original-width="391" height="174" src="https://blogger.googleusercontent.com/img/b/R29vZ2xl/AVvXsEiEwjV_LVCOUaD2VyZxKvUSCQ9HCK1LvQfKTknz5ihnjCky1I5qAphJ6uHXQC6mPsHitqkFGdQsuF-GZNWTKSykbcKpJbuYnhtoqhjArraLIlVju2uSFxJ5yDaSNbdh_wPPLOCy9fpwVFIIdY1Y9DwJizeC5cwa45I3pNF3AMQTttyPYBw8Op96qT4UV1k/s391/123104799-f2ae7f26-2f9a-472c-8716-2119c568a34d.jpg" srcset="https://blogger.googleusercontent.com/img/b/R29vZ2xl/AVvXsEiEwjV_LVCOUaD2VyZxKvUSCQ9HCK1LvQfKTknz5ihnjCky1I5qAphJ6uHXQC6mPsHitqkFGdQsuF-GZNWTKSykbcKpJbuYnhtoqhjArraLIlVju2uSFxJ5yDaSNbdh_wPPLOCy9fpwVFIIdY1Y9DwJizeC5cwa45I3pNF3AMQTttyPYBw8Op96qT4UV1k/s391/123104799-f2ae7f26-2f9a-472c-8716-2119c568a34d.jpg" style="border: none; position: relative;" width="320"/>
   </a>
  </div>
  <p style="background: transparent; line-height: 17.0775px; margin-bottom: 0.25cm;">
  </p>
  <p style="background: transparent; line-height: 14.85px; margin-bottom: 0cm;">
   <b>
    Anche l’ultimo studio dell’Inps conferma la differenza di trattamento delle donne che lavorano
   </b>
   in Italia dalle “giovani lavoratrici alle pensionate” come riporta un articolo della Repubblica del 22 febbraio scorso, smentendo ancora una volta, con dati e con forza, la propaganda della Meloni gridata dai palchi elettorali, e non solo per la differenza salariale e delle pensioni, ma anche per il numero di donne al lavoro visto che
   <b>
    tra disoccupate e inattive ci sono diversi milioni di donne disoccupate.
   </b>
  </p>
  <p style="background: transparent; line-height: 17.0775px; margin-bottom: 0.25cm;">
   Per ciò che concerne il cosiddetto
   <i>
    gender pay gap
   </i>
   , e cioè la differenza di paga, si arriva per quanto riguarda le pensioni a 40 miliardi!
  </p>
  <p style="background: transparent; line-height: 17.0775px; margin-bottom: 0.25cm;">
   “Nel 2022 sono stati erogati dall'Inps 322 miliardi in pensioni e prestazioni assistenziali.
   <b>
    Alle donne sono andati 141 miliardi
   </b>
   .
   <b>
    Agli uomini 180 miliardi
   </b>
   . Con una differenza di quasi 40 miliardi. Questo nonostante, in media, le donne siano titolari di più di una pensione, come accade quando c'è la reversibilità. E
   <b>
    sebbene le pensionate siano più numerose dei pensionati: 8,3 milioni contro 7,8.
   </b>
   Le donne sono il 52% ma prendono il 44%.
  </p>
  <p style="background: transparent; line-height: 17.0775px; margin-bottom: 0.25cm;">
   Le cause, secondo lo studio, ma che le donne vivono quotidianamente sulla propria pelle, sono “le carriere intermittenti, spezzettate da esigenze di maternità e cura. Contratti a termine e a part-time, scelto o per lo più forzato. Ma anche una differenza strutturale nella retribuzione oraria tra uomo e donna (segregazione orizzontale). Pure nella Pubblica Amministrazione. E ovunque ai più alti livelli, quelli della dirigenza, a cui le donne arrivano in poche (segregazione verticale).” Tutto questo finisce “Sul banco degli imputati”.
  </p>
  <p style="background: transparent; line-height: 17.0775px; margin-bottom: 0.25cm;">
   “Il
   <i>
    gender gap
   </i>
   inizia dal lavoro. – continua il quotidiano - Sempre nel 2022, il divario di retribuzione annuale tra donna e uomo nel settore privato era in media di 6 mila euro annui: 17.300 euro conto 24.500 euro all'anno, 97 euro contro 106 euro al giorno. Una differenza del 40% che, pur calcolata come fa l'INPS a parità di condizioni (età, contratti, ore lavorate), non si azzera mai e arriva a un 12-13% stabile.
  </p>
  <p style="background: transparent; line-height: 17.0775px; margin-bottom: 0.25cm;">
   Quasi la metà delle donne italiane lavora a part-time (47,7%) contro meno di un quinto degli uomini (17,4%). Le giornate retribuite in un anno alle donne sono 221 contro 234 degli uomini. E questo spiega molto dei divari.”
  </p>
  <p style="background: transparent; line-height: 17.0775px; margin-bottom: 0.25cm;">
   E non si salva nemmeno il settore pubblico, dice il giornalista, “considerato sicuro e al riparo da diseguaglianze. Invece no.” Perché: “Il gap retributivo, seppur più basso del privato esiste: 5.200 euro all'anno, 15-20 euro al giorno: 28.400 euro contro 33.600 euro all'anno, 95 euro contro 114 euro al giorno. Il divario si viene a creare dal ricorso crescente nella Pa di contratti brevi, soprattutto nella scuola e sanità, laddove la presenza delle donne è rilevante. Anche il part-time, di sicuro meno presente che nel privato, riguarda le donne il doppio degli uomini (6% contro 3%). Due terzi di tutti i lavoratori pubblici sono donne.”
  </p>
  <p style="background: transparent; line-height: 17.0775px; margin-bottom: 0.25cm;">
   “Non c'è scampo neanche a casa. Il congedo parentale viene chiesto per l'80% dalle donne. E il gap con i compagni è molto ampio, soprattutto fino ai tre anni del figlio. I padri, quando lo chiedono, sono per lo più lavoratori di grandi aziende e a tempo pieno. Mentre il 46% delle madri richiedenti e a part-time.
   <b>
    Donne penalizzate sul lavoro, in busta paga, a casa e poi in pensione
   </b>
   . Non un bel vedere.” Ma è chiaro che questo studio si limita al salario diretto o differito (le pensioni) e non alle
   <i>
    <b>
     condizioni di lavoro
    </b>
   </i>
   <i>
    .
   </i>
  </p>
  <p style="background: transparent; line-height: 17.0775px; margin-bottom: 0.25cm;">
   Perciò quando il quotidiano degli Agnelli mette “Sul banco degli imputati … le carriere intermittenti, spezzettate da esigenze di maternità e cura. Contratti a termine e a part-time, scelto o per lo più forzato” cerca di dare un quadro “asettico”, “oggettivo” dello stato delle cose, come se tutto questo non dipendesse dal sistema di sfruttamento capitalista-imperialista, un sistema che deve essere rovesciato da una rivoluzione politica e sociale.
  </p>
 </div>
 <div style="clear: both;">
 </div>
</div>

</div>


<div class='source'><p>Author: <a href="https://femminismorivoluzionario.blogspot.com/2024/02/mentre-larrogante-ipocrita-e-fascista.html">https://femminismorivoluzionario.blogspot.com/2024/02/mentre-larrogante-ipocrita-e-fascista.html</a></p></div>
</div>
</body></html>