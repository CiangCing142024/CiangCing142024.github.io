<html><body>
<div class='article'>
<div class='title'><h1>pc 29 febbraio-Il pacchetto sicurezza sul lavoro di Meloni/Calderone è un insulto ai lavoratori (da Controinformazione rossoperaia del 29/02)</h1></div>
<hr/>
<div class='metadata'>
<meta property='description' content='prolcomra'/>
<meta property='images' content='Non passa giorno in cui non assistiamo all’ennesimo insulto del governo Meloni ai lavoratori.   A fronte la strage infinita di lavoratori...'/>
<meta property='outside' content='2024-02-29T19-23-00-01-00'/>
<meta property='published_time' content='https://blogger.googleusercontent.com/img/b/R29vZ2xl/AVvXsEjVTLIav74QEp-kmo2umFClte-wjn1INQhoR9MqcfBmdjwpvaamT5z7Qj4yTMcBGLvPIMUBA_mf8SemUEcn6odRiXWgqZNbXZRq3VhTqDKwDCuHJQ1wd1iaBGolMHUWmvD-qO74eLuv9DSJ6jG4blShG6PapB1NyP6cIigav8o_m7tjoZfUaGp_MVfLbX4v/s860/calderone%20e%20meloni.jpg,
https://blogger.googleusercontent.com/img/b/R29vZ2xl/AVvXsEhbSdBopienHyERoFvB9EpAkBEMhAA4HRXR5rL3SZVQZ-3U4qjj1FLRHHhEWum_PLV2YvU3fjnSoyv0phTCLkSavz_7dclgyVYqbRb4BfXekfJ4-ZA14OPBBWJxizOiQFmm-mdAv6dvYeK_g1eCR5j5wzyn-qarL6yLdGJUyDspF92P6EOAhqazH7OwH04C/s1200/presidio%20serale%20cantiere%20strage%20esselunga.jpeg'/>
Description: prolcomra
<br>
Images: Non passa giorno in cui non assistiamo all’ennesimo insulto del governo Meloni ai lavoratori.   A fronte la strage infinita di lavoratori...
<br>
Outside: 2024-02-29T19-23-00-01-00
<br>
Published Time: <a href="https://blogger.googleusercontent.com/img/b/R29vZ2xl/AVvXsEjVTLIav74QEp-kmo2umFClte-wjn1INQhoR9MqcfBmdjwpvaamT5z7Qj4yTMcBGLvPIMUBA_mf8SemUEcn6odRiXWgqZNbXZRq3VhTqDKwDCuHJQ1wd1iaBGolMHUWmvD-qO74eLuv9DSJ6jG4blShG6PapB1NyP6cIigav8o_m7tjoZfUaGp_MVfLbX4v/s860/calderone%20e%20meloni.jpg">000000.jpg</a>&nbsp;<a href="https://blogger.googleusercontent.com/img/b/R29vZ2xl/AVvXsEhbSdBopienHyERoFvB9EpAkBEMhAA4HRXR5rL3SZVQZ-3U4qjj1FLRHHhEWum_PLV2YvU3fjnSoyv0phTCLkSavz_7dclgyVYqbRb4BfXekfJ4-ZA14OPBBWJxizOiQFmm-mdAv6dvYeK_g1eCR5j5wzyn-qarL6yLdGJUyDspF92P6EOAhqazH7OwH04C/s1200/presidio%20serale%20cantiere%20strage%20esselunga.jpeg">000001.jpeg</a>
</div>
<div class='content'>
<div class="post-body entry-content" id="post-body-7512236257979429684" itemprop="description articleBody">
 <p>
 </p>
 <div class="separator" style="clear: both; text-align: center;">
  <a href="https://blogger.googleusercontent.com/img/b/R29vZ2xl/AVvXsEjVTLIav74QEp-kmo2umFClte-wjn1INQhoR9MqcfBmdjwpvaamT5z7Qj4yTMcBGLvPIMUBA_mf8SemUEcn6odRiXWgqZNbXZRq3VhTqDKwDCuHJQ1wd1iaBGolMHUWmvD-qO74eLuv9DSJ6jG4blShG6PapB1NyP6cIigav8o_m7tjoZfUaGp_MVfLbX4v/s860/calderone%20e%20meloni.jpg" imageanchor="1" style="clear: left; float: left; margin-bottom: 1em; margin-right: 1em;">
   <img border="0" data-original-height="600" data-original-width="860" height="253" src="https://blogger.googleusercontent.com/img/b/R29vZ2xl/AVvXsEjVTLIav74QEp-kmo2umFClte-wjn1INQhoR9MqcfBmdjwpvaamT5z7Qj4yTMcBGLvPIMUBA_mf8SemUEcn6odRiXWgqZNbXZRq3VhTqDKwDCuHJQ1wd1iaBGolMHUWmvD-qO74eLuv9DSJ6jG4blShG6PapB1NyP6cIigav8o_m7tjoZfUaGp_MVfLbX4v/s860/calderone%20e%20meloni.jpg" srcset="https://blogger.googleusercontent.com/img/b/R29vZ2xl/AVvXsEjVTLIav74QEp-kmo2umFClte-wjn1INQhoR9MqcfBmdjwpvaamT5z7Qj4yTMcBGLvPIMUBA_mf8SemUEcn6odRiXWgqZNbXZRq3VhTqDKwDCuHJQ1wd1iaBGolMHUWmvD-qO74eLuv9DSJ6jG4blShG6PapB1NyP6cIigav8o_m7tjoZfUaGp_MVfLbX4v/s860/calderone%20e%20meloni.jpg" width="363"/>
  </a>
 </div>
 <br/>
 <p>
 </p>
 <p style="line-height: 108%; margin-bottom: 0.28cm;">
  Non passa giorno in cui non assistiamo all’ennesimo insulto del
governo Meloni ai lavoratori.
 </p>
 <p style="line-height: 108%; margin-bottom: 0.28cm;">
  A fronte la
strage infinita di lavoratori nei luoghi di lavoro, alla mancanza di
sicurezza che è una costante, agli appalti, ai contratti precari, al
ricatto del permesso di soggiorno per i lavoratori immigrati legato
ai contratti di lavoro, al lavoro nero, ai bassi salari, tutti
elementi che fanno parte del sistema di sfruttamento che porta
profitti ai padroni e miseria e infortuni e, spesso, la morte sul
lavoro degli operai, sull’onda della rabbia e del dolore suscitata
dalla strage dopo il crollo di un gigantesco cantiere a Firenze che
ha ucciso 5 operai, il governo si incontra con i confederali per
comunicargli quello che ha già deciso la ministra del Lavoro
Calderoni – consulente dei padroni nominata ora ministro -  per poi
portare in Consiglio dei ministri un provvedimento che è un
oltraggio, un insulto agli operai morti sul lavoro e che lascia in
pace i padroni, permettendogli di continuare a poter negare la
sicurezza esponendo al rischio i lavoratori e a farla franca per
questo.
 </p>
 <p style="line-height: 108%; margin-bottom: 0.28cm;">
  Del resto la
stessa Meloni aveva dichiarato esplicitamente che il suo governo “non
mette freni a chi fa”
  <strong>
   .
  </strong>
 </p>
 <p style="line-height: 108%; margin-bottom: 0.28cm;">
  Quindi nessuna
novità nella concezione di questo governo che mette in ogni suo
provvedimento la sua matrice di classe, la difesa degli interessi dei
padroni al centro della sua politica, che porta avanti la loro guerra
di classe con il disprezzo e l’odio verso i lavoratori che esprime
pure anche in questo caso quando è costretto ad intervenire perché
ci sono le morti e gli incidenti degli operai.
 </p>
 <p style="line-height: 108%; margin-bottom: 0.28cm;">
  Ma è proprio
perché da questo governo non viene “nessuna novità” che bisogna
organizzare la lotta, metterla in campo con tutti i mezzi,
organizzare l’unità dei lavoratori, fargliela pagare cara a
padroni e governo.
 </p>
 <p style="line-height: 108%; margin-bottom: 0.28cm;">
  La notizia di
questi giorni è che il Consiglio dei ministri ha approvato uno
schema di decreto-legge sull’attuazione del PNRR, una sorta di
decreto “omnibus” - con una cinquantina di articoli (49 nella
bozza allegata all’articolo) e che contiene questo pacchetto
sicurezza sul lavoro in cui ci sarebbero varie “novità”.
 </p>
 <p style="line-height: 108%; margin-bottom: 0.28cm;">
  La ministra dice
che questo provvedimento segue le tre C: “controlli, contrasto e
compliance per un accompagnamento alle regolarizzazioni, a un
comportamento regolare delle aziende”.
 </p>
 <p style="line-height: 108%; margin-bottom: 0.28cm;">
  Intanto la prima
insultante novità è il suo ambito di applicazione: questo è un
provvedimento che limita la sua azione solo ai cantieri e non agli altri comparti
di lavoro, dalle fabbriche ai magazzini alle campagne.
 </p>
 <p style="line-height: 108%; margin-bottom: 0.28cm;">
  La stessa
ministra del lavoro e delle politiche sociali, Calderone, ha
ricordato nella sua informativa al Consiglio dei ministri dello
scorso 21 febbraio – dopo la strage operaia nel cantiere a Firenze
- che “per quanto riguarda gli accessi ispettivi in edilizia, il
livello di irregolarità registrato è stato pari al 76,48%, con un
tasso di irregolarità media che supera l’85,2% nel caso di aziende
impegnate in lavori collegati al superbonus 110%”.
 </p>
 <p style="line-height: 108%; margin-bottom: 0.28cm;">
  Il governo
riconosce quindi che esiste la violazione delle norme sulla sicurezza
e sui contratti nell’edilizia ma agisce in direzione opposta invece
che aumentare i controlli con sanzioni penali per appalti e
subappalti, invece che cancellare gli appalti a cascata, abrogare il
decreto Salvini che liberalizza gli appalti.
 </p>
 <p style="line-height: 108%; margin-bottom: 0.28cm;">
  Il provvedimento
dice che saranno sbloccate le assunzioni per incrementare il
contingente degli ispettori del lavoro, del nucleo ispettivo
Carabinieri e del personale ispettivo di Inps e Inail che potranno
incrementare del 40% i controlli.
 </p>
 <p style="line-height: 108%; margin-bottom: 0.28cm;">
  La propaganda del
governo annuncia altri 766 ispettori del lavoro, ma che in realtà si
tratta di 466 assunzioni che saranno sbloccate (sulla base di un
vecchio concorso con il governo Draghi) e di 300 nuove assunzioni,
250 di tutti questi dovrebbero essere destinati sulla sicurezza e
sulla salute sul lavoro, 50 sono carabinieri in forza alle strutture
ispettive, che sul piano nazionale, in relazione alle 4.500.000
imprese censite – solo quelle quelle registrate, quindi – non
cambierà assolutamente niente riguardo ai controlli.
 </p>
 <div class="separator" style="clear: both; text-align: center;">
  <a href="https://blogger.googleusercontent.com/img/b/R29vZ2xl/AVvXsEhbSdBopienHyERoFvB9EpAkBEMhAA4HRXR5rL3SZVQZ-3U4qjj1FLRHHhEWum_PLV2YvU3fjnSoyv0phTCLkSavz_7dclgyVYqbRb4BfXekfJ4-ZA14OPBBWJxizOiQFmm-mdAv6dvYeK_g1eCR5j5wzyn-qarL6yLdGJUyDspF92P6EOAhqazH7OwH04C/s1200/presidio%20serale%20cantiere%20strage%20esselunga.jpeg" imageanchor="1" style="clear: right; float: right; margin-bottom: 1em; margin-left: 1em;">
   <img border="0" data-original-height="796" data-original-width="1200" height="212" src="https://blogger.googleusercontent.com/img/b/R29vZ2xl/AVvXsEhbSdBopienHyERoFvB9EpAkBEMhAA4HRXR5rL3SZVQZ-3U4qjj1FLRHHhEWum_PLV2YvU3fjnSoyv0phTCLkSavz_7dclgyVYqbRb4BfXekfJ4-ZA14OPBBWJxizOiQFmm-mdAv6dvYeK_g1eCR5j5wzyn-qarL6yLdGJUyDspF92P6EOAhqazH7OwH04C/s1200/presidio%20serale%20cantiere%20strage%20esselunga.jpeg" srcset="https://blogger.googleusercontent.com/img/b/R29vZ2xl/AVvXsEhbSdBopienHyERoFvB9EpAkBEMhAA4HRXR5rL3SZVQZ-3U4qjj1FLRHHhEWum_PLV2YvU3fjnSoyv0phTCLkSavz_7dclgyVYqbRb4BfXekfJ4-ZA14OPBBWJxizOiQFmm-mdAv6dvYeK_g1eCR5j5wzyn-qarL6yLdGJUyDspF92P6EOAhqazH7OwH04C/s1200/presidio%20serale%20cantiere%20strage%20esselunga.jpeg" width="320"/>
  </a>
 </div>
 <br/>
 <p style="line-height: 108%; margin-bottom: 0.28cm;">
  <br/>
 </p>
 <p style="line-height: 108%; margin-bottom: 0.28cm;">
  Ma il cuore di
questo provvedimento è la famigerata “patente a punti”.
 </p>
 <p style="line-height: 108%; margin-bottom: 0.28cm;">
  Dopo la strage
operaia di Firenze, il segretario generale della CGIL, Landini,
rispondendo con solo 2 ore di sciopero, aveva detto che le
istituzioni e il governo devono intervenire per non permettere più
che muoiano altri lavoratori. “Bisogna istituire la patente a
punti. Le aziende che non rispettano le regole non devono poter
lavorare, devono essere chiuse, non devono poter partecipare agli
appalti. Devono invece essere privilegiate quelle che rispettano le
norme di sicurezza”.
 </p>
 <p align="left" style="line-height: 108%; margin-bottom: 0.28cm;">
  Il
sindacato padronale, governativo, la Cisl apprezza anch’essa questo
strumento che – sottolinea il segretario Luigi Sbarra –
corrisponde nella sostanza a una proposta avanzata nel 2003 dal suo
sindacato.
 </p>
 <p align="left" style="line-height: 108%; margin-bottom: 0.28cm;">
  Il
governo Meloni/Calderone/Salvini li ha presi in parola per colpire le
condizioni di lavoro degli operai dei cantieri.
 </p>
 <p style="line-height: 108%; margin-bottom: 0.28cm;">
  La patente è
rilasciata dall’Ispettorato nazionale del lavoro dopo l’iscrizione
alla camera di commercio dell’azienda e prevede l’adempimento, da
parte del datore di lavoro e dei lavoratori, degli obblighi
formativi; il possesso del Durc, Documento Unico di Regolarità
Fiscale e del Documento di Valutazione dei Rischi.
 </p>
 <p style="line-height: 108%; margin-bottom: 0.28cm;">
  E qui è talmente
facile predisporre questa documentazione per i padroni, il DVR è
addirittura preparato da loro stessi che definiscono dove e quali
sarebbero i rischi nell’ambiente di lavoro per i lavoratori.
 </p>
 <p style="line-height: 108%; margin-bottom: 0.28cm;">
  La Patente a
crediti dovrebbe entrare in funzione dal 1° ottobre 2024.
 </p>
 <p style="line-height: 108%; margin-bottom: 0.28cm;">
  Per l’impresa o
per il lavoratore autonomo privi della patente o con un numero di
crediti inferiore a 15, scatta la sanzione amministrativa da 6mila a
12mila euro.
 </p>
 <p style="line-height: 108%; margin-bottom: 0.28cm;">
  Il punteggio
iniziale è di 30: in caso di incidente mortale vengono decurtati 20
crediti, mentre per inabilità permanente si scende a 15, per
inabilità temporanea sono decurtati 10 crediti.
 </p>
 <p style="line-height: 108%; margin-bottom: 0.28cm;">
  Ma questo è un
insulto agli operai morti e a tutti i lavoratori il passaggio di
questo provvedimento che prevede che i crediti decurtati possono
essere recuperati  con corsi di formazione! Altro che inasprimento di
sanzioni, come annuncia la propaganda del governo Meloni, si tratta
dell’ennesimo, ancora più odioso condono ai padroni perché
riguarda la vita degli operai.
 </p>
 <p style="line-height: 108%; margin-bottom: 0.28cm;">
  Denunciavamo in
una precedente Controinformazione operaia dopo la strage del cantiere
a Firenze: “quanto vale la vita di un operaio?” E il governo, con
questo provvedimento, risponde in maniera agghiacciante che per esso
“vale 20 punti” ma in realtà, come abbiamo visto, anche niente,
perché basta un corso di formazione per continuare come prima!
 </p>
 <p style="line-height: 108%; margin-bottom: 0.28cm;">
  Rimane il
subappalto a cascata. L’unica nota positiva è che viene introdotta
la clausola sociale che prevede anche per i subappalti l'applicazione
del contratto più usato nel settore, ma vale solo per la
retribuzione, non per la parte normativa come gli obblighi alla
formazione, l’orario di lavoro, ecc.
 </p>
 <p style="line-height: 108%; margin-bottom: 0.28cm;">
  La ministra
Calderone dice di introdurre «il reato penale per l’interposizione
illecita di manodopera», nei casi in cui la manodopera viene
somministrata senza che ci sia un contratto di appalto regolare e un
distacco di personale regolare, questo da un lato, ma allo stesso
tempo vengono ridotte le sanzioni civili, in caso di violazione delle
norme sulla sicurezza basta mettersi in regola.
 </p>
 <p style="line-height: 108%; margin-bottom: 0.28cm;">
  E a tutte quelle
aziende trovate in regola verrà rilasciato un attestato e iscritto
(previo assenso) il datore di lavoro in un apposito elenco
informatico consultabile pubblicamente e denominato “Lista di
conformità Inl”. I padroni, a cui è stato rilasciato l'attestato,
così non saranno sottoposti per dodici mesi ad ulteriori verifiche
nelle materie oggetto degli accertamenti.
 </p>
 <p style="line-height: 108%; margin-bottom: 0.28cm;">
  Niente cambia per
i lavoratori dell’appalto.
 </p>
 <p style="line-height: 108%; margin-bottom: 0.28cm;">
  Nessun
provvedimento per potenziare ed estendere la funzione degli Rls e dei
rappresentanti della sicurezza di sito così come nessuna postazione
ispettiva e sanitaria nelle grandi aziende, nei cantieri, ai porti,
come rivendica lo Slai Cobas per il sindacato di classe con la lotta
nelle realtà in cui siamo presenti.
 </p>
 <p style="line-height: 108%; margin-bottom: 0.28cm;">
  Nessun
provvedimento su salari, contratti precari, sulla rottura del legame
tra permesso di soggiorno e contratto di lavoro, che sono le
rivendicazioni delle lotte dei sindacati di base.
 </p>
 <p style="line-height: 108%; margin-bottom: 0.28cm;">
  L’USB da mesi
sta raccogliendo le firme a sostegno di una legge per introdurre il
reato di omicidio sul lavoro e a presentarlo ai presidenti di Camera
e Senato affinché la discussione arrivi nelle aule parlamentari e
così la stessa Fillea, il sindacato degli edili CGIL, fa pure
appello alle forze politiche a modificare questo provvedimento in
Parlamento.
 </p>
 <p style="line-height: 108%; margin-bottom: 0.28cm;">
  Come possiamo
avere fiducia che in Parlamento qualcosa cambi? la stessa opposizione
che ieri era al governo non ha mai fatto nulla per intervenire contro
le morti sul lavoro.
 </p>
 <p style="line-height: 108%; margin-bottom: 0.28cm;">
  La CGIL lancia un
referendum con la raccolta delle firme (ce ne vorranno 500mila) e il
possibile voto a primavera 2025. “In campo per cambiare le leggi
sbagliate e proporre un altro modello sociale e di sviluppo” contro
Job act, licenziamenti, precarietà e appalti.
 </p>
 <p style="line-height: 108%; margin-bottom: 0.28cm;">
  Ma quando mai le
questioni che riguardano le condizioni dei lavoratori sono state
conquistate con un referendum? La scala mobile non è stata forse
cancellata con un referendum?
 </p>
 <p style="line-height: 108%; margin-bottom: 0.28cm;">
  La storia
evidentemente continua a non insegnare o comunque i Confederali fanno
altre scelte in quanto conciliatori con gli interessi dei padroni
 </p>
 <p style="line-height: 108%; margin-bottom: 0.28cm;">
  L’USB organizza
per sabato prossimo, 2 marzo, una manifestazione con un corteo che
partirà da Piazza Dalmazia verso il cantiere Esselunga e anche un
convegno a Firenze in cui si discuterà dell’introduzione del reato
di omicidio sul lavoro.
 </p>
 <p style="line-height: 108%; margin-bottom: 0.28cm;">
  Sicuramente
tornare sul luogo della strage è una decisione che condividiamo.
 </p>
 <p style="line-height: 108%; margin-bottom: 0.28cm;">
  Ma il problema è
sempre quello: chi dovrà fare le leggi che inaspriscono le pene per
i padroni assassini?
 </p>
 <div style="clear: both;">
 </div>
</div>

</div>


<div class='source'><p>Author: <a href="https://proletaricomunisti.blogspot.com/2024/02/pc-29-febbraio-il-pacchetto-sicurezza.html">https://proletaricomunisti.blogspot.com/2024/02/pc-29-febbraio-il-pacchetto-sicurezza.html</a></p></div>
</div>
</body></html>