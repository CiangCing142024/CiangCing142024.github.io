<html><body>
<div class='article'>
<div class='title'><h1>India: Saibaba Løslatt!</h1></div>
<hr/>
<div class='metadata'>
<meta property='description' content='Tjen Folket Media'/>
<meta property='section' content='Asia'/>
<meta property='images' content='Bilde: Fra en demonstrasjon for Saibaba i Norge i 2018. På tirsdag denne uka, ble professor G.N. Saibaba i tillegg til fem andre som var anklaget for å ha hatt bånd til maoistene, frikjent. Dette s…'/>
<meta property='source' content='2024-03-10T10:08:02+00:00'/>
<meta property='outside' content='2024-03-10T06-36-20-00-00'/>
<meta property='modified_time' content='article'/>
<meta property='published_time' content='https://tjen-folket.no/wp-content/uploads/2022/03/Frihet-for-Saibaba-1160x634.jpg,
https://tjen-folket.no/wp-content/uploads/2024/03/G-N-Saibaba-with-his-wife-Vasantha-Kumari-after-his-release-from-jail-in-Nagpur-Thursday.-PTI-1483934271.jpg'/>
Description: Tjen Folket Media
<br>
Section: Asia
<br>
Images: Bilde: Fra en demonstrasjon for Saibaba i Norge i 2018. På tirsdag denne uka, ble professor G.N. Saibaba i tillegg til fem andre som var anklaget for å ha hatt bånd til maoistene, frikjent. Dette s…
<br>
Source: 2024-03-10T10:08:02+00:00
<br>
Outside: 2024-03-10T06-36-20-00-00
<br>
Modified Time: article
<br>
Published Time: <a href="https://tjen-folket.no/wp-content/uploads/2022/03/Frihet-for-Saibaba-1160x634.jpg">000000.jpg</a>&nbsp;<a href="https://tjen-folket.no/wp-content/uploads/2024/03/G-N-Saibaba-with-his-wife-Vasantha-Kumari-after-his-release-from-jail-in-Nagpur-Thursday.-PTI-1483934271.jpg">000001.jpg</a>
</div>
<div class='content'>
<div class="overlay-media parallax">
 <img alt="" class="jarallax-img" decoding="async" fetchpriority="high" height="634" sizes="(max-width: 1160px) 100vw, 1160px" src="https://tjen-folket.no/wp-content/uploads/2022/03/Frihet-for-Saibaba-1160x634.jpg" srcset="https://tjen-folket.no/wp-content/uploads/2022/03/Frihet-for-Saibaba-1160x634.jpg" width="1160"/>
</div>
<section class="entry-content">
 <p>
  Av en kommentator for Tjen Folket Media.
 </p>
 <hr class="wp-block-separator has-css-opacity"/>
 <p>
  Bilde: Fra en demonstrasjon for Saibaba i Norge i 2018.
 </p>
 <p>
  På tirsdag denne uka, ble professor G.N. Saibaba i tillegg til fem andre som var anklaget for å ha hatt bånd til maoistene, frikjent. Dette skriver Red Herald. Saken mot Saibaba er en fabrikkert sak, kokt sammen av den gamle indiske staten. Den indiske staten har forsøkt å kriminalisere Saibaba for innsatsen hans for forsvar av demokratiske rettigheter i India, ved å brennmerke ham som maoist. Dette er noe rettssystemet til den gamle indiske staten har innrømmet, siden de ikke klarte å fremskaffe bevis for noe av det han var anklaget for. De andre fem som ble frikjent var: Mahesh Tirki, Pandu Pora Narote, Hem Keshwdatta Mishra, Prashant Rahi, Vijay. Nan Tirki. Narote døde i fengsel i august 2022.
 </p>
 <p>
  Dette er ikke første gang at en lavere rettsinnstans har frikjent, og dermed beordret løslatelsen av G.N. Saibaba, den mest omtalte saken var i 2022, da Retten i Maharashtra besluttet å frigi ham, men der dette senere ble omgjort av høyesterett (Supreme Court). Den høyeste rettsinstansen i den indiske staten begrunnet dette med at G.N. Saibaba er en trussel mot landets sikkerhet og at han derfor ikke kan slippes ut av fengsel. Det har derfor vært usikkerhet knyttet til om Saibaba kom til å slippe fri denne gangen.
 </p>
 <figure class="wp-block-image size-full">
  <img alt="" class="wp-image-33129" decoding="async" height="900" sizes="(max-width: 1600px) 100vw, 1600px" src="https://tjen-folket.no/wp-content/uploads/2024/03/G-N-Saibaba-with-his-wife-Vasantha-Kumari-after-his-release-from-jail-in-Nagpur-Thursday.-PTI-1483934271.jpg" srcset="https://tjen-folket.no/wp-content/uploads/2024/03/G-N-Saibaba-with-his-wife-Vasantha-Kumari-after-his-release-from-jail-in-Nagpur-Thursday.-PTI-1483934271.jpg" width="1600"/>
 </figure>
 <p>
  Bilde: Saibaba sammen med sin kone etter løslatelsen. Kilde: Indian Express
 </p>
 <p>
  Fredag kom nyheten om at Saibaba er blitt løslatt. Til media uttalte Saibaba at det at det var et under og på slump at han kom seg ut av fengsel i live. Han fordømte den “umenneskelige og brutale” fengslingen og påpekte at helsen hans nå er “svært dårlig” og at han har akutt behov for medisinsk behandling.
 </p>
 <p>
  Han ville også takke alle dem som har støttet ham gjennom hans ti år i fengsel. “Det er på grunn av ønskene til folket i India og over hele verden og deres kamp, at vi har kunnet leve til tross for den lidelsen og smerten i denne typen atmosfære som jeg har vært i”.
 </p>
 <p>
  Når det gjelder helsesituasjonen til Professor Saibaba, og den umenneskelige behandlingen den gamle indiske staten har utsatt ham for, så har selv FN stilt kritiske spørsmål, spørsmål som har forblitt ubesvarte. Saibaba har hatt flere helseproblemer som har blitt forverret som følge av forholdene han har sonet under.
 </p>
 <p>
  Saibaba fikk polio og medfølgende problemer med ryggraden som ung, og han havnet da i rullestol. De forferdelige forholdene som fengslingen påfører ham, i tillegg til at han blir nektet den medisinske hjelpen som han har behov for, fører til at helsesituasjonen hans forverres.
 </p>
 <p>
  Nettopp av denne grunnen, så har aktivister og organisasjoner for demokratiske rettigheter fordømt at denne frifinnelsen kommer veldig sent, og at det er ingen som kan gi ham friheten eller helsa tilbake. De har også fordømt at mange andre muslimer, Dalitt(kasteløse) og Adivasi(urfolk) aktivister fortsatt sitter i fengsel på grunn av UAPA (Unlawful Activity Prevention Act, Forordningen for forebygging av ulovlig aktivitet) og at de må slippes fri.
 </p>
 <p>
  De har også fordømt at dette er ikke noe som bare BJP regjeringen holder på med, men at en serie med ulike indiske regjeringer har undertrykt det indiske folket på denne måten.
 </p>
 <p>
  <strong>
   Les mer:
  </strong>
 </p>
 <figure class="wp-block-embed is-type-wp-embed is-provider-tjen-folket-media wp-block-embed-tjen-folket-media">
  <div class="wp-block-embed__wrapper">
   <blockquote class="wp-embedded-content" data-secret="wz3YunTquR" style="display: none;">
    <a href="https://tjen-folket.no/2022/10/19/indisk-hoyesterett-opphever-frikjennelse-av-saibaba/">
     Indisk høyesterett opphever frikjennelse av Saibaba
    </a>
   </blockquote>
   <iframe class="wp-embedded-content" data-secret="wz3YunTquR" frameborder="0" height="257" marginheight="0" marginwidth="0" sandbox="allow-scripts" scrolling="no" security="restricted" src="https://tjen-folket.no/2022/10/19/indisk-hoyesterett-opphever-frikjennelse-av-saibaba/embed/#?secret=SiituMeJiw#?secret=wz3YunTquR" title="«Indisk høyesterett opphever frikjennelse av Saibaba» — Tjen Folket Media" width="600">
   </iframe>
  </div>
 </figure>
 <figure class="wp-block-embed is-type-wp-embed is-provider-tjen-folket-media wp-block-embed-tjen-folket-media">
  <div class="wp-block-embed__wrapper">
   <blockquote class="wp-embedded-content" data-secret="dWCPkQjbUs" style="display: none;">
    <a href="https://tjen-folket.no/2022/05/25/india-g-n-saibaba-innleder-ny-sultestreik/">
     India: G. N. Saibaba innleder ny sultestreik
    </a>
   </blockquote>
   <iframe class="wp-embedded-content" data-secret="dWCPkQjbUs" frameborder="0" height="299" marginheight="0" marginwidth="0" sandbox="allow-scripts" scrolling="no" security="restricted" src="https://tjen-folket.no/2022/05/25/india-g-n-saibaba-innleder-ny-sultestreik/embed/#?secret=sAOwLAjf2O#?secret=dWCPkQjbUs" title="«India: G. N. Saibaba innleder ny sultestreik» — Tjen Folket Media" width="600">
   </iframe>
  </div>
 </figure>
 <p>
  <strong>
   Les mer om folkekrigen i India her:
  </strong>
 </p>
 <figure class="wp-block-embed is-type-wp-embed is-provider-tjen-folket-media wp-block-embed-tjen-folket-media">
  <div class="wp-block-embed__wrapper">
   <blockquote class="wp-embedded-content" data-secret="BKPc0ppTT7" style="display: none;">
    <a href="https://tjen-folket.no/2022/10/08/india-en-innforing-i-den-gamle-statens-krig-mot-folket/">
     India: En innføring i den gamle statens krig mot folket
    </a>
   </blockquote>
   <iframe class="wp-embedded-content" data-secret="BKPc0ppTT7" frameborder="0" height="550" marginheight="0" marginwidth="0" sandbox="allow-scripts" scrolling="no" security="restricted" src="https://tjen-folket.no/2022/10/08/india-en-innforing-i-den-gamle-statens-krig-mot-folket/embed/#?secret=69BY9JeUUH#?secret=BKPc0ppTT7" title="«India: En innføring i den gamle statens krig mot folket» — Tjen Folket Media" width="600">
   </iframe>
  </div>
 </figure>
 <p>
  <strong>
   Referanser:
  </strong>
 </p>
 <p>
  <a href="https://redherald.org/2024/03/08/professor-saibaba-released/">
   Red Herald: Professor Saibaba Released
  </a>
 </p>
 <p>
  <a href="https://redherald.org/2024/03/06/india-a-court-acquits-professor-saibaba/">
   Red Herald: India: a court acquits Professor Saibaba
  </a>
 </p>
 <p>
 </p>
</section>

</div>


<div class='source'><p>Author: <a href="https://tjen-folket.no/2024/03/10/india-saibaba-loslatt/">https://tjen-folket.no/2024/03/10/india-saibaba-loslatt/</a></p></div>
</div>
</body></html>