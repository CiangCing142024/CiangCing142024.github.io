<html><body>
<div class='article'>
<div class='title'><h1>26ο Φεστιβάλ Ντοκιμαντέρ Θεσσαλονίκης: Τόση απόλυτη σιωπή, που ισοδυναμεί με συνενοχή !</h1></div>
<hr/>
<div class='metadata'>
<meta property='description' content='an.ba'/>
<meta property='images' content=''/>
<meta property='sections' content='Δ.Π., παλαιστινη, Παλαιστίνη - Άρθρα'/>
<meta property='outside' content='2024-03-10T13-49-00-02-00'/>
<meta property='published_time' content='https://blogger.googleusercontent.com/img/b/R29vZ2xl/AVvXsEiNQFKgvEXrjl3nUK6z5tjKb-NMa09JusraRsy32_k895dckNM8m3VDfRMw2VZ5EUWtqf9B9IwFX15gMAhWYxcGgy9qM_R1uaD_OqEvtuMJfkHgmsbpFhKIrk291mvUl5jjC8t0-HQ-D7qOF8AWQipHZ-ywOExoKynnujCBnsXSxLtkH5eFBLYtcQyoMfs/s1600/430296298_122128460552194970_6211357930016140658_n.jpg'/>
Description: an.ba
<br>
Images: 
<br>
Sections: Δ.Π., παλαιστινη, Παλαιστίνη - Άρθρα
<br>
Outside: 2024-03-10T13-49-00-02-00
<br>
Published Time: <a href="https://blogger.googleusercontent.com/img/b/R29vZ2xl/AVvXsEiNQFKgvEXrjl3nUK6z5tjKb-NMa09JusraRsy32_k895dckNM8m3VDfRMw2VZ5EUWtqf9B9IwFX15gMAhWYxcGgy9qM_R1uaD_OqEvtuMJfkHgmsbpFhKIrk291mvUl5jjC8t0-HQ-D7qOF8AWQipHZ-ywOExoKynnujCBnsXSxLtkH5eFBLYtcQyoMfs/s1600/430296298_122128460552194970_6211357930016140658_n.jpg">000000.jpg</a>
</div>
<div class='content'>
<div class="post-body entry-content" id="post-body-6883339198551054994" itemprop="description articleBody">
 <p>
  26ο  Φεστιβάλ Ντοκιμαντέρ Θεσσαλονίκης
 </p>
 <p>
  Τόση απόλυτη σιωπή, που ισοδυναμεί με συνενοχή !
 </p>
 <div class="separator" style="clear: both; text-align: center;">
  <a href="https://blogger.googleusercontent.com/img/b/R29vZ2xl/AVvXsEiNQFKgvEXrjl3nUK6z5tjKb-NMa09JusraRsy32_k895dckNM8m3VDfRMw2VZ5EUWtqf9B9IwFX15gMAhWYxcGgy9qM_R1uaD_OqEvtuMJfkHgmsbpFhKIrk291mvUl5jjC8t0-HQ-D7qOF8AWQipHZ-ywOExoKynnujCBnsXSxLtkH5eFBLYtcQyoMfs/s1600/430296298_122128460552194970_6211357930016140658_n.jpg" imageanchor="1" style="margin-left: 1em; margin-right: 1em;">
   <img border="0" data-original-height="899" data-original-width="1600" height="225" src="https://blogger.googleusercontent.com/img/b/R29vZ2xl/AVvXsEiNQFKgvEXrjl3nUK6z5tjKb-NMa09JusraRsy32_k895dckNM8m3VDfRMw2VZ5EUWtqf9B9IwFX15gMAhWYxcGgy9qM_R1uaD_OqEvtuMJfkHgmsbpFhKIrk291mvUl5jjC8t0-HQ-D7qOF8AWQipHZ-ywOExoKynnujCBnsXSxLtkH5eFBLYtcQyoMfs/s1600/430296298_122128460552194970_6211357930016140658_n.jpg" srcset="https://blogger.googleusercontent.com/img/b/R29vZ2xl/AVvXsEiNQFKgvEXrjl3nUK6z5tjKb-NMa09JusraRsy32_k895dckNM8m3VDfRMw2VZ5EUWtqf9B9IwFX15gMAhWYxcGgy9qM_R1uaD_OqEvtuMJfkHgmsbpFhKIrk291mvUl5jjC8t0-HQ-D7qOF8AWQipHZ-ywOExoKynnujCBnsXSxLtkH5eFBLYtcQyoMfs/s1600/430296298_122128460552194970_6211357930016140658_n.jpg" width="400"/>
  </a>
 </div>
 <p>
  Δεν πρόκειται για μια απλή αβλεψία  ή  αποσιώπηση! Πρόκειται για μια συνειδητή επιλογή  έτσι  ώστε να μην  δούμε τίποτε σχετικό  και να μην μιλήσουμε  διόλου για μια ανθρωποσφαγή  που εκτυλίσσεται  στις μέρες μας! Μπροστά στα μάτια μας! Πρόκειται  για μια  κραυγαλέα επιλογή αποκλεισμού  για  κάθε τι που να θυμίζει την μεγαλύτερη γενοκτονία  του 21ου αιώνα που διεξάγεται στην Παλαιστίνη!
 </p>
 <p>
  Όλα  τα παραπάνω αφορούν τους διοργανωτές, δηλαδή το διοικητικό συμβούλιο, την καλλιτεχνική διεύθυνση  και  τους υπεύθυνους του προγράμματος  του  Διεθνούς Φεστιβάλ  Ντοκιμαντέρ Θεσσαλονίκης. Και βέβαια  τους κυβερνητικούς πολιτικούς προϊσταμένους τους, το Υπουργείο  Πολιτισμού και την υπουργό Μενδώνη. Γιατί επέλεξαν  συνειδητά να μην συμπεριλάβουν σε καμία από τις ενότητες  στο πρόγραμμα των προβολών   του 26ου Φεστιβάλ,  μέσα  σε μια λίστα 250 ντοκιμαντέρ έστω ένα (!)  που να μιλά για την πολύπαθη Παλαιστίνη, τα βάσανα, την απελπισία, την αντίσταση και τις  θυσίες των Παλαιστίνιων. Έστω ένα (!)  από το πολύμορφο, πολυετές  κίνημα αλληλεγγύης σε Δύση και Ανατολή. Έστω ένα (!)  από τα παρά πολλά,  ακόμη και πολύ πρόσφατα,  από  Παλαιστίνιους ή ξένους  κινηματογραφιστές,  που μιλάνε για το μαζικό έγκλημα  στη Γάζα. Έστω ένα (!) ακόμη και από εκείνους τους τίμιους  αντί-σιωνιστές  Ισραηλινούς κινηματογραφιστές. Τίποτε!  Τόση απόλυτη σιωπή, που ισοδυναμεί με συνενοχή !
 </p>
 <p>
  Βέβαια, δεν πρόκειται για μια τυχαία επιλογή. Σχετίζεται άμεσα με την πολιτική της κυβέρνησης Μητσοτάκη  (αλλά και της προηγούμενης του ΣΥΡΙΖΑ,  για να μην ξεχνιόμαστε) να γίνουν «κώλος και βρακί»  με το κατοχικό Ισραήλ, να αναπτύξουν στενές  σχέσεις στρατιωτικής συνεργασίας και να αλλάξουν, πλήρως, ακόμη και αυτήν την πολιτική παλιότερων ελληνικών  κυβερνήσεων της μεταπολίτευσης   απέναντι στον αγώνα των Παλαιστινίων. Και μάλιστα σε μια περίοδο που στο Ισραήλ κυβερνά η πιο αντιδραστική  και εγκληματική  πτέρυγα των σιωνιστών. Πρόκειται για μια ξεκάθαρη πολιτική επιλογή των διοργανωτών του Φεστιβάλ και μάλιστα  στην πόλη που βίωσε και ξέρει να στιγματίζει τις ανθρωποσφαγές  από όποιο καθεστώς και αν διαπράττονται και με όποιο πρόσχημα και αν γίνεται προσπάθεια να δικαιολογηθούν.
 </p>
 <p>
  Απέναντι σε αυτήν την πρόκληση κανείς προοδευτικός άνθρωπος της πόλης δεν μπορεί να μείνει αδιάφορος. Πρέπει να διαμαρτυρηθεί και να ζητήσει έστω και τώρα το 26Ο Φεστιβάλ Ντοκιμαντέρ Θεσσαλονίκης να συμπεριλάβει σε ειδική προβολή ,  έστω ένα  από τα πολλά  ντοκιμαντέρ για την Παλαιστίνη. Πρωτοβουλίες σαν αυτή του δικτύου Filmmakers for Palestine – Greece, η οποία καλεί  όλους τους φορείς του ελληνικού κινηματογράφου να πάρουν ανοιχτά θέση ενάντια στη γενοκτονία του παλαιστινιακού λαού από το αποικιοκρατικό καθεστώς του Ισραήλ και ζητά να αναδειχθεί  η  πραγματικότητα στη Γάζα και τη Δυτική Όχθη με την προβολή ταινιών Παλαιστινίων σκηνοθετών και σκηνοθετριών είναι σημαντικές και πρέπει να υποστηριχτούν.
 </p>
 <p>
  ( υ.γ. το Το γεγονός  πως το Φεστιβάλ Ντοκιμαντέρ  φιλοξένησε ταινίες  τα προηγούμενα χρόνια από και για  την Παλαιστίνη δεν αθωώνει την φετινή επιλογή. Κάνει πιο εκκωφαντική την σιωπή και υπενθυμίζει πως στα δύσκολα δοκιμάζεται η ανεξαρτησία της καλλιτεχνικής δημιουργίας και φυσικά  της προβολή της.
 </p>
 <p>
  Για την πρωτοβουλία περισσότερα εδώ   https://www.facebook.com/Filmmakers4palestinegr/)
 </p>
 <p>
  Δ.Π.
 </p>
 <div style="clear: both;">
 </div>
</div>

</div>


<div class='source'><p>Author: <a href="https://antigeitonies3.blogspot.com/2024/03/26.html">https://antigeitonies3.blogspot.com/2024/03/26.html</a></p></div>
</div>
</body></html>