<html><body>
<div class='article'>
<div class='title'><h1>Θεσσαλονίκη | Καρφί στο μάτι των ‘επίσημων φορέων’ της πόλης η επιτυχημένη προβολή του ντοκιμαντέρ “Gaza Fights for Freedom” (9/3)</h1></div>
<hr/>
<div class='metadata'>
<meta property='description' content='ΣΤΕΦΑΝΟΣ'/>
<meta property='images' content=''/>
<meta property='sections' content='εκδηλωση, θεσσαλονικη, ντοκιμαντερ, παλαιστινη'/>
<meta property='outside' content='2024-03-10T17-56-00-02-00'/>
<meta property='published_time' content='https://blogger.googleusercontent.com/img/b/R29vZ2xl/AVvXsEjsFv8G4wpe-rX1f3itq3RmQ4tMB-YrwZ3gC2hL9e1QQ5rkpyl6Y5uM_0KLTtcPF83pAai6WMUV6SPFsmC6-Hid_gxON5gct5lynFQafQviabX0d3kDeyrCDlA24CzWDL_2N6OwmGiWVGRxsGRmw5-GvCshiJj_ND17txHKbJUaM8WKL-SLbMB1jq3vqKEj/s1600/1.jpg,
https://blogger.googleusercontent.com/img/b/R29vZ2xl/AVvXsEhv6tjEAVpIAfhVyCrgsRDmelx9_YpTPE_Q9870eZl3Ngp3FrvxAfCc9VhqrOh-80L4BOOtNZx1T_i2aHI-_B54offzr9zAuZcyowczlYx9XALESY73c8nB4puZgf7fwWAi2mRaPKWWvwPmkQpoDYitvLkG_j0-krkgL-aLvZGZZF915WBgkmoX0M8Uo_qv/s1600/2.jpg,
https://blogger.googleusercontent.com/img/b/R29vZ2xl/AVvXsEgo2YTbY3DDQXfaAiKyFAk1_W3ptQIvoPdkU_qJfylnF6srPjFazUU2kpOoF27oXu6XluGgRrQ_zkrJUpNY6aJmL9mUAHc1UbbDYXhqpQ9dnsqflyb4lDzRAjWmqzbQAoxQ0G5z3McAWaEnCWyEXNMzqCu-hppA3WJ5V5EnL0i9OOwXppwtJsJYaybOq4P1/s1396/3.jpg'/>
Description: ΣΤΕΦΑΝΟΣ
<br>
Images: 
<br>
Sections: εκδηλωση, θεσσαλονικη, ντοκιμαντερ, παλαιστινη
<br>
Outside: 2024-03-10T17-56-00-02-00
<br>
Published Time: <a href="https://blogger.googleusercontent.com/img/b/R29vZ2xl/AVvXsEjsFv8G4wpe-rX1f3itq3RmQ4tMB-YrwZ3gC2hL9e1QQ5rkpyl6Y5uM_0KLTtcPF83pAai6WMUV6SPFsmC6-Hid_gxON5gct5lynFQafQviabX0d3kDeyrCDlA24CzWDL_2N6OwmGiWVGRxsGRmw5-GvCshiJj_ND17txHKbJUaM8WKL-SLbMB1jq3vqKEj/s1600/1.jpg">000000.jpg</a>&nbsp;<a href="https://blogger.googleusercontent.com/img/b/R29vZ2xl/AVvXsEhv6tjEAVpIAfhVyCrgsRDmelx9_YpTPE_Q9870eZl3Ngp3FrvxAfCc9VhqrOh-80L4BOOtNZx1T_i2aHI-_B54offzr9zAuZcyowczlYx9XALESY73c8nB4puZgf7fwWAi2mRaPKWWvwPmkQpoDYitvLkG_j0-krkgL-aLvZGZZF915WBgkmoX0M8Uo_qv/s1600/2.jpg">000001.jpg</a>&nbsp;<a href="https://blogger.googleusercontent.com/img/b/R29vZ2xl/AVvXsEgo2YTbY3DDQXfaAiKyFAk1_W3ptQIvoPdkU_qJfylnF6srPjFazUU2kpOoF27oXu6XluGgRrQ_zkrJUpNY6aJmL9mUAHc1UbbDYXhqpQ9dnsqflyb4lDzRAjWmqzbQAoxQ0G5z3McAWaEnCWyEXNMzqCu-hppA3WJ5V5EnL0i9OOwXppwtJsJYaybOq4P1/s1396/3.jpg">000002.jpg</a>
</div>
<div class='content'>
<div class="post-body entry-content" id="post-body-6243605972783787670" itemprop="description articleBody">
 <br/>
 <div style="text-align: justify;">
  Με μεγάλη επιτυχία στέφθηκε η προβολή του ντοκιμαντέρ "Gaza Fights for Freedom" (Abby Martin, 2019) που διοργάνωσαν οργανώσεις και συλλογικότητες της Θεσσαλονίκης, με τη συμμετοχή μελών της Παλαιστινιακής Κοινότητας το Σάββατο, 9 Μαρτίου, στο Εργατικό Κέντρο της πόλης.
 </div>
 <div style="text-align: justify;">
  <br/>
 </div>
 <div style="text-align: justify;">
  Η προβολή του ντοκιμαντέρ συνέπεσε με την έναρξη του φεστιβάλ ντοκιμαντέρ Θεσσαλονίκης το οποίο με προκλητικό τρόπο απέκλεισε από το πρόγραμμα των 250 (!) προβολών του οποιαδήποτε υλικό σχετίζεται με την Παλαιστίνη, όπως άλλωστε έπραξε και το Διεθνές Φεστιβάλ Κινηματογράφου της Θεσσαλονίκης τον Νοέμβριο.
 </div>
 <div style="text-align: justify;">
  <br/>
 </div>
 <div class="separator" style="clear: both; text-align: center;">
  <a href="https://blogger.googleusercontent.com/img/b/R29vZ2xl/AVvXsEjsFv8G4wpe-rX1f3itq3RmQ4tMB-YrwZ3gC2hL9e1QQ5rkpyl6Y5uM_0KLTtcPF83pAai6WMUV6SPFsmC6-Hid_gxON5gct5lynFQafQviabX0d3kDeyrCDlA24CzWDL_2N6OwmGiWVGRxsGRmw5-GvCshiJj_ND17txHKbJUaM8WKL-SLbMB1jq3vqKEj/s1600/1.jpg" imageanchor="1" style="margin-left: 1em; margin-right: 1em;">
   <img border="0" data-original-height="1025" data-original-width="1600" height="410" src="https://blogger.googleusercontent.com/img/b/R29vZ2xl/AVvXsEjsFv8G4wpe-rX1f3itq3RmQ4tMB-YrwZ3gC2hL9e1QQ5rkpyl6Y5uM_0KLTtcPF83pAai6WMUV6SPFsmC6-Hid_gxON5gct5lynFQafQviabX0d3kDeyrCDlA24CzWDL_2N6OwmGiWVGRxsGRmw5-GvCshiJj_ND17txHKbJUaM8WKL-SLbMB1jq3vqKEj/s1600/1.jpg" srcset="https://blogger.googleusercontent.com/img/b/R29vZ2xl/AVvXsEjsFv8G4wpe-rX1f3itq3RmQ4tMB-YrwZ3gC2hL9e1QQ5rkpyl6Y5uM_0KLTtcPF83pAai6WMUV6SPFsmC6-Hid_gxON5gct5lynFQafQviabX0d3kDeyrCDlA24CzWDL_2N6OwmGiWVGRxsGRmw5-GvCshiJj_ND17txHKbJUaM8WKL-SLbMB1jq3vqKEj/s1600/1.jpg" width="640"/>
  </a>
 </div>
 <br/>
 <div style="text-align: justify;">
  <br/>
 </div>
 <div style="text-align: justify;">
  <br/>
 </div>
 <div style="text-align: justify;">
  Καθόλου τυχαία δεν είναι και τα εμπόδια που συνάντησαν οι ίδιες οι οργανώσεις και οι συλλογικότητες της Θεσσαλονίκης όταν είχαν επιχειρήσει για πρώτη φορά να προβάλλουν το ντοκιμαντέρ “Gaza Fights for Freedom” έναν μήνα νωρίτερα, στις 2/2 στο κινηματοθέατρο Φαργκάνη, όπου ήρθαν αντιμέτωπες με την αιφνιδιαστική αλλαγή προγράμματος του κινηματογράφου με αποτέλεσμα την ακύρωση της προβολής λίγο πριν από την έναρξή της.
 </div>
 <div style="text-align: justify;">
  <br/>
 </div>
 <div style="text-align: justify;">
  Σε πείσμα λοιπόν των καιρών, παρά τη συντεταγμένη «ομερτά» που έχει επικρατήσει από τους επίσημους φορείς της πόλης, όπως έχει επιβληθεί από τους υποστηρικτές των σιωνιστών φονιάδων, ΗΠΑ και ΕΕ, η αίθουσα Αβραάμ Μπεναρόγια του ΕΚΘ γέμισε από κόσμο το απόγευμα του Σαββάτου.
 </div>
 <div style="text-align: justify;">
  <br/>
 </div>
 <div style="text-align: justify;">
  Οι Θεσσαλονικείς παρακολούθησαν σε πρώτη ελληνική μετάφραση το ντοκιμαντέρ της αμερικανίδας δημοσιογράφου Abby Martin που αναδεικνύει τον δίκαιο αγώνα του ηρωικού λαού της Παλαιστίνης για λεύτερη και ανεξάρτητη πατρίδα. Μέσα από συγκλονιστικά πλάνα και μαρτυρίες που αφηγούνται την Μεγάλη Πορεία για την Επιστροφή τον Μάρτιο του 2018, με τους εκτοπισμένους και πρόσφυγες Παλαιστίνιους να ζητούν την επιστροφή στη γη τους και μέσα από σύντομη αναδρομή στην ιστορία της Γάζας, καταγγέλθηκαν τα εγκλήματα πολέμου του Ισραηλινού στρατού που συντελούνται με τις πλάτες των ΗΠΑ-ΕΕ και δόθηκε μια 'ζωντανή' εικόνα της ηρωικής αντίστασης του Παλαιστινιακού λαού.
 </div>
 <div style="text-align: justify;">
  <br/>
 </div>
 <div style="text-align: justify;">
  Τον κόσμο υποδέχτηκε εκπρόσωπος των οργανώσεων και των συλλογικοτήτων και ο παλαιστίνιος αγωνιστής Yehya Asker εκ μέρους των μελών της παλαιστινιακής κοινότητας. Κάλεσμα μετά το τέλος της ταινίας απηύθυνε στο ακροατήριο η ομάδα εργαζομένων στο σινεμά «Filmmakers for Palestine – Greece» με αίτημα την κατάπαυση του πυρός και το σπάσιμο της σιωπής που επιχειρείται να επιβληθεί στον καλλιτεχνικό κόσμο.
 </div>
 <div style="text-align: justify;">
  <br/>
 </div>
 <div style="text-align: justify;">
  Οι οργανώσεις και τα μέλη της παλαιστινιακής κοινότητας της Θεσσαλονίκης καλούν σε νέα διαδήλωση αλληλεγγύης στον παλαιστινιακό λαό την Πέμπτη 21 Μαρτίου («Ημέρα της Τιμής» για τους Παλαιστίνιους) στις 7:00 το απόγευμα, στο Άγαλμα Βενιζέλου.
 </div>
 <div style="text-align: justify;">
  <br/>
 </div>
 <div class="separator" style="clear: both; text-align: center;">
  <a href="https://blogger.googleusercontent.com/img/b/R29vZ2xl/AVvXsEhv6tjEAVpIAfhVyCrgsRDmelx9_YpTPE_Q9870eZl3Ngp3FrvxAfCc9VhqrOh-80L4BOOtNZx1T_i2aHI-_B54offzr9zAuZcyowczlYx9XALESY73c8nB4puZgf7fwWAi2mRaPKWWvwPmkQpoDYitvLkG_j0-krkgL-aLvZGZZF915WBgkmoX0M8Uo_qv/s1600/2.jpg" imageanchor="1" style="margin-left: 1em; margin-right: 1em;">
   <img border="0" data-original-height="829" data-original-width="1600" height="332" src="https://blogger.googleusercontent.com/img/b/R29vZ2xl/AVvXsEhv6tjEAVpIAfhVyCrgsRDmelx9_YpTPE_Q9870eZl3Ngp3FrvxAfCc9VhqrOh-80L4BOOtNZx1T_i2aHI-_B54offzr9zAuZcyowczlYx9XALESY73c8nB4puZgf7fwWAi2mRaPKWWvwPmkQpoDYitvLkG_j0-krkgL-aLvZGZZF915WBgkmoX0M8Uo_qv/s1600/2.jpg" srcset="https://blogger.googleusercontent.com/img/b/R29vZ2xl/AVvXsEhv6tjEAVpIAfhVyCrgsRDmelx9_YpTPE_Q9870eZl3Ngp3FrvxAfCc9VhqrOh-80L4BOOtNZx1T_i2aHI-_B54offzr9zAuZcyowczlYx9XALESY73c8nB4puZgf7fwWAi2mRaPKWWvwPmkQpoDYitvLkG_j0-krkgL-aLvZGZZF915WBgkmoX0M8Uo_qv/s1600/2.jpg" width="640"/>
  </a>
 </div>
 <br/>
 <div class="separator" style="clear: both; text-align: center;">
  <a href="https://blogger.googleusercontent.com/img/b/R29vZ2xl/AVvXsEgo2YTbY3DDQXfaAiKyFAk1_W3ptQIvoPdkU_qJfylnF6srPjFazUU2kpOoF27oXu6XluGgRrQ_zkrJUpNY6aJmL9mUAHc1UbbDYXhqpQ9dnsqflyb4lDzRAjWmqzbQAoxQ0G5z3McAWaEnCWyEXNMzqCu-hppA3WJ5V5EnL0i9OOwXppwtJsJYaybOq4P1/s1396/3.jpg" imageanchor="1" style="margin-left: 1em; margin-right: 1em;">
   <img border="0" data-original-height="1396" data-original-width="1200" height="640" src="https://blogger.googleusercontent.com/img/b/R29vZ2xl/AVvXsEgo2YTbY3DDQXfaAiKyFAk1_W3ptQIvoPdkU_qJfylnF6srPjFazUU2kpOoF27oXu6XluGgRrQ_zkrJUpNY6aJmL9mUAHc1UbbDYXhqpQ9dnsqflyb4lDzRAjWmqzbQAoxQ0G5z3McAWaEnCWyEXNMzqCu-hppA3WJ5V5EnL0i9OOwXppwtJsJYaybOq4P1/s1396/3.jpg" srcset="https://blogger.googleusercontent.com/img/b/R29vZ2xl/AVvXsEgo2YTbY3DDQXfaAiKyFAk1_W3ptQIvoPdkU_qJfylnF6srPjFazUU2kpOoF27oXu6XluGgRrQ_zkrJUpNY6aJmL9mUAHc1UbbDYXhqpQ9dnsqflyb4lDzRAjWmqzbQAoxQ0G5z3McAWaEnCWyEXNMzqCu-hppA3WJ5V5EnL0i9OOwXppwtJsJYaybOq4P1/s1396/3.jpg" width="550"/>
  </a>
 </div>
 <br/>
 <div style="text-align: justify;">
  <br/>
 </div>
 <div style="clear: both;">
 </div>
</div>

</div>


<div class='source'><p>Author: <a href="https://antigeitonies3.blogspot.com/2024/03/gaza-fights-for-freedom-93.html">https://antigeitonies3.blogspot.com/2024/03/gaza-fights-for-freedom-93.html</a></p></div>
</div>
</body></html>