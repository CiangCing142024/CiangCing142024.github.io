{"title": "Dall'assemblea telematica delle lavoratrici e precarie del settore sociale/Coop sociali... verso lo sciopero dell'8 marzo", "published time": "2024-03-03T12-50-00-01-00", "images": ["https://static.xx.fbcdn.net/images/emoji.php/v9/t50/1/16/1f525.png", "https://static.xx.fbcdn.net/images/emoji.php/v9/t50/1/16/1f525.png"], "content": "<div class=\"post-body entry-content\" id=\"post-body-5261423610044464569\" itemprop=\"description articleBody\">\n <div style=\"background: rgb(255, 255, 255); padding: 3px 6px;\">\n  <div class=\"separator\" style=\"clear: both; color: #080808; font-family: Verdana;  text-align: justify;\">\n   <br/>\n  </div>\n  <span style=\"color: #080808; font-family: Verdana;  white-space-collapse: preserve;\">\n   <div style=\"text-align: justify;\">\n    Il 21 febbraio scorso vi \u00e8 stata un\u2019 assemblea telematica promossa da Nudm che ha visto la partecipazione numerosa di compagne, donne, giovani che lavorano nel settore del sociale, delle Cooperative Sociali in diversi ambiti, scuola, sanit\u00e0, rsa, psichiatrico, ecc. Questa riunione telematica \u00e8 emersa dal tavolo lavoro dell\u2019Assemblea nazionale di Bologna di Nudm. Vi abbiamo partecipato anche da Palermo portando la denuncia e l\u2019esperienza di lotta delle precarie delle Coop Sociali.\n   </div>\n  </span>\n  <span style=\"color: #080808; font-family: Verdana;  white-space-collapse: preserve;\">\n   <div style=\"text-align: justify;\">\n    E\u2019 stata un\u2019assemblea interessante e vivace perch\u00e9 ha visto un susseguirsi di interventi che hanno raccontato di fatto le esperienze lavorative di lavoratrici soprattutto precarie di questo settore, di tante citt\u00e0 dal nord al sud, attraverso cui \u00e8 emersa una significativa e anche forte denuncia degli aspetti di sfruttamento, di condizioni lavorative precarie e instabili, di contratti di lavoro collettivi, firmati dai confederali, sempre pi\u00f9 al ribasso - vedi l\u2019ipotesi dell\u2019ultimo contratto denunciata in diversi interventi - di diritti anche basilari negati, di discriminazioni anche specificatamente verso le lavoratrici donne, di forme di repressione sul lavoro, se si lotta per ottenere dei miglioramenti della condizione lavorativa, da parte dei padroni e padroncini delle Cooperative sociali, grandi o piccole che siano, e delle Istituzioni appaltanti a diversi livelli verso e contro un settore lavorativo formato da migliaia di lavoratrici, che ne sono la maggioranza.\n   </div>\n  </span>\n  <div style=\"text-align: justify;\">\n   <br/>\n  </div>\n  <span style=\"color: #080808; font-family: Verdana;  white-space-collapse: preserve;\">\n   <div style=\"text-align: justify;\">\n    Nella seconda parte della riunione si \u00e8 discusso su come portare concretamente tutta questa denuncia e lotta laddove gi\u00e0 si fa, in modo visibile e attivo nello sciopero delle\u20198 marzo. Certamente importante la necessit\u00e0 che \u00e8 emersa  in generale di iniziare a costruire un collegamento/rete tra le lavoratrici/lavoratori del settore per iniziare a rompere il frastagliamento o isolamento sul lavoro  che \u00e8 emerso anche da alcuni interventi, delle diverse realt\u00e0 di questo settore, rafforzare la conoscenza delle realt\u00e0, sostenersi\u2026 Lo sciopero dell\u20198 marzo \u00e8 una tappa importante in tal senso.\n   </div>\n  </span>\n  <div style=\"text-align: justify;\">\n   <br/>\n  </div>\n  <span style=\"color: #080808; font-family: Verdana;  white-space-collapse: preserve;\">\n   <div style=\"text-align: justify;\">\n    Tra le proposte finali:\n   </div>\n  </span>\n  <span style=\"color: #080808; font-family: Verdana;  white-space-collapse: preserve;\">\n   <div style=\"text-align: justify;\">\n    <b>\n     un appello per lo sciopero dal lavoro sociale ed essenziale\n    </b>\n    <i>\n     che faccia da cornice comune alle tante lotte e rivendicazioni che porteremo nello sciopero dell'8 marzo.\n    </i>\n   </div>\n  </span>\n  <span style=\"color: #080808; font-family: Verdana;  white-space-collapse: preserve;\">\n   <div style=\"text-align: justify;\">\n    <b>\n     Un testo rivolto anche\n    </b>\n    <i>\n     <b>\n      alle persone che accedono ai servizi,\n     </b>\n     per spiegare come mai quel giorno non ci troveranno sui luoghi di lavoro e invitarl3 a unirsi a questa lotta\n    </i>\n    .\n   </div>\n  </span>\n  <span style=\"color: #080808; font-family: Verdana;  white-space-collapse: preserve;\">\n   <div style=\"text-align: justify;\">\n    <b>\n     Un form per la raccolta di testimonianze come inchiesta\n    </b>\n   </div>\n  </span>\n  <span style=\"color: #080808; font-family: Verdana;  white-space-collapse: preserve;\">\n   <div style=\"text-align: justify;\">\n    <b>\n     Organizzare\n     <i>\n      presidi o azioni all'interno dei cortei davanti a luoghi pubblici ed istituzioni appaltanti dei servizi\n     </i>\n     ,\n    </b>\n    responsabili delle politiche dei tagli alle risorse, ai posti di lavoro ecc\n   </div>\n  </span>\n  <div style=\"text-align: justify;\">\n   <br/>\n  </div>\n  <span style=\"color: #080808; font-family: Verdana;  white-space-collapse: preserve;\">\n   <div style=\"text-align: justify;\">\n    <b>\n     Riportiamo sotto alcuni stralci di interventi di lavoratrici e a seguire l\u2019appello per lo sciopero dell\u20198 marzo\n    </b>\n   </div>\n  </span>\n  <div style=\"text-align: justify;\">\n   <br/>\n  </div>\n  <span style=\"color: #080808; font-family: Verdana;  white-space-collapse: preserve;\">\n   <div style=\"text-align: justify;\">\n    <b>\n     Precarie di Bologna\n    </b>\n   </div>\n  </span>\n  <span style=\"color: #080808; font-family: Verdana;  white-space-collapse: preserve;\">\n   <div style=\"text-align: justify;\">\n    Lavoriamo nell\u2019ambito dei progetti SAI (Sistema Accoglienza Integrazione), i finanziamenti sono bloccati, dovrebbero essere triennali e pi\u00f9 stabili, se non ci sar\u00e0 un aumento dei finanziamenti ci saranno inevitabilmente tagli alle lavoratrici/lavoratori\u2026 lavoriamo con utenti al fine di condurli a vivere socialmente in autonomia, ma in queste condizioni di lavoro precarie a volte arriviamo a condividere con gli utenti le stesse difficolt\u00e0 per essere noi autonome economicamente, pagare un affitto, affrontare le spese mensili, ecc, a Bologna abbiamo difficolt\u00e0 serie a trovare casa per esempio\u2026\n   </div>\n  </span>\n  <div style=\"text-align: justify;\">\n   <br/>\n  </div>\n  <span style=\"color: #080808; font-family: Verdana;  white-space-collapse: preserve;\">\n   <div style=\"text-align: justify;\">\n    <b>\n     Per le Precarie di Palermo\n    </b>\n   </div>\n  </span>\n  <span style=\"color: #080808; font-family: Verdana;  white-space-collapse: preserve;\">\n   <div style=\"text-align: justify;\">\n    Le lavoratrici precarie Coop Sociali di Palermo Assistenti igienico personale, si occupano di studenti e studentesse disabili delle scuole superiori, sono qualificate OSS e OSA, \u00e8 un settore a maggioranza donne, la condizione di lavoro \u00e8 peggiorata di anno in anno, sempre pi\u00f9 precaria, anni fa gli  appalti erano biennali, ora siamo anche a proroghe di mesi, una  condizione di instabilit\u00e0 lavorativa e di vita, non puoi fare progetti, non puoi prendere decisioni perch\u00e9 non sai mai se la proroga verr\u00e0 fatta\u2026 Le precarie si sono organizzate da anni sindacalmente con lo Slai Cobas per sc e hanno lottatp innanzitutto in questi anni contro i tagli dei posti di lavoro e alle risorse da parte della Regione/Citt\u00e0 Metropolitana sempre pi\u00f9 falcidiate calpestando ogni legge vigente in questo paese per cui questi servizi sono invece definiti obbligatori ed essenziali, e oggi con il governo Meloni che ha tagliato milioni di euro per il fondo disabili, la situazione \u00e8 peggiorata\u2026  Poi ci sono  aspetti quasi paradossali che colpiscono queste precarie, per esempio la cosiddetta questione del \u201cgenere\u201d, un\u2019assegnazione degli utenti alle operatrici imposta dalla Citt\u00e0 Metropolitana appaltante alle Coop dall\u2019anno scorso sulla base del \u201cgenere\u201d e dinnanzi ad una platea di studenti disabili a maggioranza maschi in questa citt\u00e0 le precarie restano fuori dal lavoro perch\u00e9 le Coop sono obbligate ad assumere uomini, da parte delle Istituzioni di fatto \u00e8 anche un accanimento ideologico contro le donne che stiamo denunciando\u2026 Si lotta da anni a cominciare dai salari non pagati dai padroncini delle Coop per il fatto che essendo donne ed essendo mantenute dai mariti, compagni le donne potevano aspettare rispetto agli uomini che dovevano avere la precedenza, ma su questo con la lotta per mesi , occupando anche le sedi delle Coop,   oggi si viene pagate come \u00e8 giusto che sia  come i colleghi maschi ma resta che i salari sono bassi, si fanno 24 ore settimanali ma non sono conteggiate le giornate in cui gli alunni sono assenti, quando ci sono le sospensioni delle lezioni ecc  e comunque i padroncini ci provano sempre anche provando a negare diritti basilari come i congedi parentali o le ferie ad esempio\u2026 Abbiamo sempre partecipato attivamente allo sciopero dell\u20198 marzo cercando di collegarci anche con le altre lavoratrici in sciopero, portando innanzitutto tutta la denuncia della condizione di sfruttamento e oppressione che viviamo sul posto di lavoro ma anche le problematiche che viviamo come donne, siamo donne con figli a cui viene scaricato tutto il lavoro di cura, separate, single, non arriviamo a fine mese, facciamo anche doppi, tripli lavori anche in nero per racimolare un salario se si pu\u00f2 dire decente, alcune precarie  hanno anche subito situazioni familiari violente di mariti che hanno pure cercato di impedirle di scendere in lotta ma abbiamo fatto unit\u00e0 su questo sostenendole attivamente per esempio nel difficile percorso di separarsi e su questo avere comunque un lavoro \u00e8 importante\u2026 nello sciopero dell\u20198 marzosi portar\u00e0  tutta la rabbia e lotta contro i padroni, il governo, oggi \u00e8 necessario lottare contro il governo Meloni che \u00e8 ideologicamente e politicamente contro le donne  e che sta dando sempre pi\u00f9 mano libera ai padroni vedi la liberalizzazione degli appalti\u2026 le precarie di Palermo stanno anche subendo un processo penale per le lotte fatte per difendere il lavoro e contro i tagli, denunciate dalla Citt\u00e0 Metropolitane durante un\u2019azione di lotta al palazzo oggi stanno affrontando questo processo con coraggio perch\u00e9 anche questo processo \u00e8 inteso come una lotta\u2026 anche questo si porter\u00e0 nello sciopero\u2026Saremo di nuovo in sciopero in questo 8 marzo ed \u00e8 importante  collegarci con tutte le altre realt\u00e0.\n   </div>\n  </span>\n  <div style=\"text-align: justify;\">\n   <br/>\n  </div>\n  <span style=\"color: #080808; font-family: Verdana;  white-space-collapse: preserve;\">\n   <div style=\"text-align: justify;\">\n    <b>\n     Precarie di Pisa\n    </b>\n   </div>\n  </span>\n  <span style=\"color: #080808; font-family: Verdana;  white-space-collapse: preserve;\">\n   <div style=\"text-align: justify;\">\n    Le compagne di Palermo con questo intervento ci hanno ucciso! Brave ad affrontare tutto quello che hanno raccontato... i servizi sociali sono i primi ad essere tagliati, anche se approvano i finanziamenti siccome non aumentano le risorse di fatto ci saranno tagli\u2026 Come alzare l\u2019asticella del conflitto contro chi pretende da noi alta professionalit\u00e0 ma con budget sempre pi\u00f9 tagliati e irrisori?\n   </div>\n  </span>\n  <span style=\"color: #080808; font-family: Verdana;  white-space-collapse: preserve;\">\n   <div style=\"text-align: justify;\">\n    Dobbiamo creare una rete nazionale di questo settore\u2026\n   </div>\n  </span>\n  <div style=\"text-align: justify;\">\n   <br/>\n  </div>\n  <span style=\"color: #080808; font-family: Verdana;  white-space-collapse: preserve;\">\n   <div style=\"text-align: justify;\">\n    <b>\n     Lavoratrice Roma/Clap\n    </b>\n   </div>\n  </span>\n  <span style=\"color: #080808; font-family: Verdana;  white-space-collapse: preserve;\">\n   <div style=\"text-align: justify;\">\n    Il lavoro sociale \u00e8 sempre pi\u00f9 bistrattato, ci sono anche difficolt\u00e0 concrete di coinvolgere le colleghe nella lotta\u2026 come operatrici nelle scuole non siamo pagate quando i bambini si assentano, occorrerebbe un vademecum anche per spiegare le problematiche del CCNL come un manuale di autodifesa\u2026 questo 8 marzo deve essere di rabbia con tutte le altre, siamo arrabbiate, stanche, lavoriamo tutto il giorno, non abbiamo tempo libero (lavoriamo a scuola, centri diurni, ambito psichiatrico) a volte anche pi\u00f9 di 12 ore, spesso siamo da sole, con piccoli numeri negli scioperi e questo causa disgregazione. Ci piacerebbe scioperare da tutto, contro salari da fame, contro la banca ore, non vogliamo portare a casa il lavoro, no ai cambi di programma senza preavviso, al tappare i buchi\u2026 scioperare perch\u00e9 se fai valere i tuoi diritti allora sei nervosa, esaurita, al di fuori di quello che \u201cmamma Coop\u201d dice\u2026 In questi anni abbiamo fatto diverse battaglie, piccole anche a livello nazionale, ma non riusciamo ancora a mobilitarci pi\u00f9 unite\u2026\n   </div>\n  </span>\n  <div style=\"text-align: justify;\">\n   <br/>\n  </div>\n  <span style=\"color: #080808; font-family: Verdana;  white-space-collapse: preserve;\">\n   <div style=\"text-align: justify;\">\n    <b>\n     Per assemblea donne/coordinamento migranti\n    </b>\n   </div>\n  </span>\n  <span style=\"color: #080808; font-family: Verdana;  white-space-collapse: preserve;\">\n   <div style=\"text-align: justify;\">\n    Siamo messe male sul posto di lavoro, quando si lavora per tanti anni in Italia noi migranti firmiamo un nuovo contratto con un\u2019altra Cooperativa e ci azzerano tutta l\u2019anzianit\u00e0 di servizio maturata precedentemente e dobbiamo ripartire da zero, ma lavoriamo in questo paese come gli italiani e paghiamo le tasse come tutti, noi vogliamo essere riconosciute sul lavoro, l\u2019anno scorso ogni 3 mesi cambiavamo Cooperativa, avevamo diritto alla casa ecc ma la busta paga ricomincia sempre da zero, perdi ferie, anzianit\u00e0, tutto e poi ci sono tutti i problemi legati al permesso di soggiorno, met\u00e0 della nostra vita \u00e8 consumata qua, ma noi lavoriamo per i padroni qui e abbiamo diritti come tutti\u2026 abbiamo sbagliato paese? Ci vuole forse versare il nostro sangue per avere i diritti? Non abbiamo diritto forse ad avere la cittadinanza, i nostri figli nati qui, anche a scuola le maestre non denunciano i problemi dei nostri figli che spesso sono considerati diversi\u2026 Occorre fare le lotte su questi punti, cos\u00ec il carovita, con gli stipendi molto bassi non si arriva neanche a met\u00e0 mese\u2026\n   </div>\n   <span>\n   </span>\n   <div style=\"text-align: justify;\">\n    <b>\n     <br/>\n    </b>\n   </div>\n   <div style=\"text-align: justify;\">\n    <b>\n     Rete lavoro sociale Torino (Educatrici, Educatori, studenti universitari)\n    </b>\n   </div>\n  </span>\n  <span style=\"color: #080808; font-family: Verdana;  white-space-collapse: preserve;\">\n   <div style=\"text-align: justify;\">\n    Il rinnovo del CCNL? Solo contentini (la maternit\u00e0 al 100%) ma per il resto solo fumo negli occhi, passato in sordina, e se ti opponi a questa ipotesi di contratto per i sindacati firmatari sei come la lavoratrice/lavoratore che fai azioni antisindacali\u2026 si fatica a fare unit\u00e0 attorno a questa questione ma \u00e8 necessario coordinarci\u2026 l\u20198 marzo lavoreremo per uno spezzone sociale visibile nel corteo\n   </div>\n  </span>\n  <div style=\"text-align: justify;\">\n   <br/>\n  </div>\n  <span style=\"color: #080808; font-family: Verdana;  white-space-collapse: preserve;\">\n   <div style=\"text-align: justify;\">\n    <b>\n     Lavoratrice Ausiliaria Pisa\n    </b>\n   </div>\n  </span>\n  <span style=\"color: #080808; font-family: Verdana;  white-space-collapse: preserve;\">\n   <div style=\"text-align: justify;\">\n    Lavoro nei servizi educativi degli asili nido, con gli appalti stanno prendendo le misure del CCNL, il contratto \u00e8 di 12 ore ma si lavora molto di pi\u00f9, gli aumenti del CCNL sono invisibili per i contratti part time nello specifico, la precariet\u00e0 resta tutta, microcontratti orari, non vi \u00e8 aumento dell\u2019organico, il tema della cura usato contro di noi anche per ricattarci e aumentare il carico di lavoro, usare gli utenti da parte delle Coop anche per farci sentire in colpa, quanto sei servizievole?  e metterci le une contro le altre\u2026\n   </div>\n  </span>\n  <span style=\"color: #080808; font-family: Verdana;  white-space-collapse: preserve;\">\n   <div style=\"text-align: justify;\">\n    Ci sono lavoratrici che vengono da divorzi, che hanno figli, che hanno subito anche violenza, ci sono quelle che danno fastidio\u2026 ti spezzano il turno cos\u00ec stai fuori tutto il giorno anche se fai solo 6 ore oppure devi fare i turni di chiusura, le Istituzioni appaltanti dei servizi non si fanno assolutamente carico di questi problemi e del comportamento delle Coop...\n   </div>\n  </span>\n  <div style=\"text-align: justify;\">\n   <br/>\n  </div>\n  <span style=\"color: #080808; font-family: Verdana;  white-space-collapse: preserve;\">\n   <div style=\"text-align: justify;\">\n    <b>\n     Da Rimini/Nudm\n    </b>\n   </div>\n  </span>\n  <span style=\"color: #080808; font-family: Verdana;  white-space-collapse: preserve;\">\n   <div style=\"text-align: justify;\">\n    8 marzo spezzone con denuncia della precariet\u00e0/sfruttamento del lavoro sociale, di un settore altamente femminilizzato, abbiamo sviluppato delle battaglie con Adl Cobas, ocorre dare corpo ad una conflittualit\u00e0 coordinandosi, dare supporto alle reti dei sindacati di base anche oltre l\u20198 marzo, vedi la questione CCNL , necessaria anche una inchiesta nel settore per capire quali battaglie servono ora\u2026\n   </div>\n  </span>\n  <div style=\"text-align: justify;\">\n   <br/>\n  </div>\n  <span style=\"color: #080808; font-family: Verdana;  white-space-collapse: preserve;\">\n   <div style=\"text-align: justify;\">\n    <b>\n     Compagna disabile\n    </b>\n   </div>\n  </span>\n  <span style=\"color: #080808; font-family: Verdana;  white-space-collapse: preserve;\">\n   <div style=\"text-align: justify;\">\n    Ho una patologia genetica e sono stata seguita per anni da Assistenti di base delle Coop Sociali (ma che sono state cambiate in modo veramente assurdo)\u2026 penso che la frustrazione del lavoro precario ricada anche sull\u2019utenza, le Assistenti non sono schiave e migliorare la condizione delle lavoratrici di questo settore inevitabilmente ha effetti qualitativi sull\u2019assistenza degli utenti...\n   </div>\n  </span>\n  <div style=\"text-align: justify;\">\n   <br/>\n  </div>\n  <span style=\"color: #080808; font-family: Verdana;  white-space-collapse: preserve;\">\n   <div style=\"text-align: justify;\">\n    <b>\n     Per le educatrici Roma\n    </b>\n   </div>\n  </span>\n  <span style=\"color: #080808; font-family: Verdana;  white-space-collapse: preserve;\">\n   <div style=\"text-align: justify;\">\n    Abbiamo fatto sciopero la settimana scorsa, tagli sul servizio, a Roma siamo anche delegate USB e Cub, la lotta per la internalizzazione del servizio \u00e8 essenziale, lo sciopero \u00e8 uno degli strumenti fondamentali che abbiamo, \u00e8 un diritto costituzionale, a Roma abbiamo lavorato e in un certo senso abbiamo fatto fuori i confederali, bisogna alzare il conflitto e non solo nel settore delle Coop Sociali, i confederali sono sempre pi\u00f9 organici ai padroni \u2026 il CCNL Coop sar\u00e0 votato ai primi di marzo faremo delle azioni di protesta, non si pu\u00f2 accettare in silenzio va a continuare ad arricchire le Coop\u2026 continuiamo a lottare e l\u20198 marzo ci saremo\u2026\n   </div>\n   <div style=\"text-align: justify;\">\n    <br/>\n   </div>\n   <div style=\"text-align: justify;\">\n    ________________\n   </div>\n   <div style=\"text-align: justify;\">\n    <br/>\n   </div>\n   <div style=\"text-align: justify;\">\n    <div class=\"xdj266r x11i5rnm xat24cr x1mh8g0r x1vvkbs x126k92a\" style='color: #050505; font-family: system-ui, -apple-system, \"system-ui\", \".SFNSText-Regular\", sans-serif;  margin: 0px; overflow-wrap: break-word; text-align: left;'>\n     <div dir=\"auto\" style=\"font-family: inherit;\">\n      <span class=\"x3nfvp2 x1j61x8r x1fcty0u xdj266r xhhsvwb xat24cr xgzva0m xxymvpz xlup9mm x1kky2od\" style=\"display: inline-flex; font-family: inherit; height: 16px; margin: 0px 1px; vertical-align: middle; width: 16px;\">\n       <img alt=\"\ud83d\udd25\" class=\"xz74otr\" height=\"16\" referrerpolicy=\"origin-when-cross-origin\" src=\"https://static.xx.fbcdn.net/images/emoji.php/v9/t50/1/16/1f525.png\" srcset=\"https://static.xx.fbcdn.net/images/emoji.php/v9/t50/1/16/1f525.png\" style=\"border: 0px; object-fit: fill; text-align: justify;\" width=\"16\"/>\n      </span>\n      <div style=\"text-align: justify;\">\n       <span style=\"font-family: inherit;\">\n        <b>\n         APPELLO PER LO SCIOPERO TRANSFEMMINISTA NEL LAVORO SOCIALE ED ESSENZIALE\n        </b>\n       </span>\n      </div>\n      <span class=\"x3nfvp2 x1j61x8r x1fcty0u xdj266r xhhsvwb xat24cr xgzva0m xxymvpz xlup9mm x1kky2od\" style=\"display: inline-flex; font-family: inherit; height: 16px; margin: 0px 1px; vertical-align: middle; width: 16px;\">\n       <img alt=\"\ud83d\udd25\" class=\"xz74otr\" height=\"16\" referrerpolicy=\"origin-when-cross-origin\" src=\"https://static.xx.fbcdn.net/images/emoji.php/v9/t50/1/16/1f525.png\" srcset=\"https://static.xx.fbcdn.net/images/emoji.php/v9/t50/1/16/1f525.png\" style=\"border: 0px; object-fit: fill; text-align: justify;\" width=\"16\"/>\n      </span>\n     </div>\n    </div>\n    <div class=\"x11i5rnm xat24cr x1mh8g0r x1vvkbs xtlvy1s x126k92a\" style='color: #050505; font-family: system-ui, -apple-system, \"system-ui\", \".SFNSText-Regular\", sans-serif;  margin: 0.5em 0px 0px; overflow-wrap: break-word; text-align: left;'>\n     <div dir=\"auto\" style=\"font-family: inherit; text-align: justify;\">\n      Come lavoratrici, lavorator\u0259 e lavoratori del sociale e dei servizi essenziali, donne, persone LGBTQ+, persone migranti, persone con disabilit\u00e0, persone che accedono ai servizi l\u20198 marzo scioperiamo!\n     </div>\n    </div>\n    <div class=\"x11i5rnm xat24cr x1mh8g0r x1vvkbs xtlvy1s x126k92a\" style='color: #050505; font-family: system-ui, -apple-system, \"system-ui\", \".SFNSText-Regular\", sans-serif;  margin: 0.5em 0px 0px; overflow-wrap: break-word; text-align: left;'>\n     <div dir=\"auto\" style=\"font-family: inherit; text-align: justify;\">\n      Scioperiamo contro le istituzioni, gli enti committenti, le grandi fondazioni che sono responsabili dello sfruttamento, della precariet\u00e0, della carenza dei servizi, e promuovono l\u2019aziendalizzazione del\n      <span style=\"font-family: inherit;\">\n       <a style=\"color: #385898; cursor: pointer; font-family: inherit;\" tabindex=\"-1\">\n       </a>\n      </span>\n      settore sociale. I tagli al welfare, le esternalizzazioni, il sistema degli appalti e i fondi dipendenti dai progetti creano condizioni di lavoro instabili e misere e mettono a rischio sia i posti di lavoro sia l\u2019erogazione dei servizi.\n     </div>\n    </div>\n    <div class=\"x11i5rnm xat24cr x1mh8g0r x1vvkbs xtlvy1s x126k92a\" style='color: #050505; font-family: system-ui, -apple-system, \"system-ui\", \".SFNSText-Regular\", sans-serif;  margin: 0.5em 0px 0px; overflow-wrap: break-word; text-align: left;'>\n     <div dir=\"auto\" style=\"font-family: inherit; text-align: justify;\">\n      Scioperiamo contro il lavoro povero, i salari bassissimi, il mancato riconoscimento del lavoro sociale e di cura, il lavoro \u201cvolontario\u201d che in realt\u00e0 \u00e8 ipersfruttato, contro il fatto che la nostra professionalit\u00e0 sia considerata un\u2019inclinazione naturale delle donne.\n     </div>\n    </div>\n    <div class=\"x11i5rnm xat24cr x1mh8g0r x1vvkbs xtlvy1s x126k92a\" style='color: #050505; font-family: system-ui, -apple-system, \"system-ui\", \".SFNSText-Regular\", sans-serif;  margin: 0.5em 0px 0px; overflow-wrap: break-word; text-align: left;'>\n     <div dir=\"auto\" style=\"font-family: inherit; text-align: justify;\">\n      Scioperiamo contro i tagli ai servizi che fanno s\u00ec che il lavoro di cura sia scaricato sulle famiglie, e, quindi, nella maggior parte dei casi sulle donne, che si ritrovano con un carico enorme di lavoro non riconosciuto e non pagato.\n     </div>\n    </div>\n    <div class=\"x11i5rnm xat24cr x1mh8g0r x1vvkbs xtlvy1s x126k92a\" style='color: #050505; font-family: system-ui, -apple-system, \"system-ui\", \".SFNSText-Regular\", sans-serif;  margin: 0.5em 0px 0px; overflow-wrap: break-word; text-align: left;'>\n     <div dir=\"auto\" style=\"font-family: inherit; text-align: justify;\">\n      Scioperiamo contro i tagli al welfare, che trasformano le lavoratrici di questo settore in lavoratrici povere e negano la possibilit\u00e0 di accesso ai servizi. Le lavoratrici essenziali e le persone che accedono ai servizi vivono sempre pi\u00f9 spesso simili condizioni di marginalit\u00e0, come l\u2019impossibilit\u00e0 di accedere alla casa. Rivendichiamo un welfare universale, laico e anti-abilista, capace di rispondere agli specifici bisogni delle persone.\n     </div>\n    </div>\n    <div class=\"x11i5rnm xat24cr x1mh8g0r x1vvkbs xtlvy1s x126k92a\" style='color: #050505; font-family: system-ui, -apple-system, \"system-ui\", \".SFNSText-Regular\", sans-serif;  margin: 0.5em 0px 0px; overflow-wrap: break-word; text-align: left;'>\n     <div dir=\"auto\" style=\"font-family: inherit; text-align: justify;\">\n      Scioperiamo contro la precariet\u00e0 del lavoro sociale ed essenziale. Anche con un contratto a tempo indeterminato, quando si dipende da appalti e bandi, non si ha mai garanzia di reddito, luoghi, orari di lavoro.\n     </div>\n    </div>\n    <div class=\"x11i5rnm xat24cr x1mh8g0r x1vvkbs xtlvy1s x126k92a\" style='color: #050505; font-family: system-ui, -apple-system, \"system-ui\", \".SFNSText-Regular\", sans-serif;  margin: 0.5em 0px 0px; overflow-wrap: break-word; text-align: left;'>\n     <div dir=\"auto\" style=\"font-family: inherit; text-align: justify;\">\n      Scioperiamo contro orari e ritmi di lavoro sfiancanti. Lavoriamo troppo, in luoghi diversi, con orari spezzati, la mancanza di personale scarica il peso dei tagli al welfare su chi lavora, causando malattie, stress lavoro-correlato, frustrazione e burnout.\n     </div>\n    </div>\n    <div class=\"x11i5rnm xat24cr x1mh8g0r x1vvkbs xtlvy1s x126k92a\" style='color: #050505; font-family: system-ui, -apple-system, \"system-ui\", \".SFNSText-Regular\", sans-serif;  margin: 0.5em 0px 0px; overflow-wrap: break-word; text-align: left;'>\n     <div dir=\"auto\" style=\"font-family: inherit; text-align: justify;\">\n      Scioperiamo contro tutte le forme attuali di smantellamento dei diritti di chi lavora, come il rinnovo del CCNL delle cooperative sociali, che mantengono le notti passive, le banche ore e che prevedono miseri aumenti salariali che non recuperano neanche l\u2019inflazione, per un ambito che riguarda almeno 900\u2019000 lavoratrici e lavorator\u0259, in ampia maggioranza donne. Scioperiamo perch\u00e8 in questi processi non vengono prese seriamente le voci e le esigenze di chi lavora e non a tutti i sindacati viene garantito di partecipare ai tavoli di negoziazione.\n     </div>\n    </div>\n    <div class=\"x11i5rnm xat24cr x1mh8g0r x1vvkbs xtlvy1s x126k92a\" style='color: #050505; font-family: system-ui, -apple-system, \"system-ui\", \".SFNSText-Regular\", sans-serif;  margin: 0.5em 0px 0px; overflow-wrap: break-word; text-align: left;'>\n     <div dir=\"auto\" style=\"font-family: inherit; text-align: justify;\">\n      Scioperiamo contro luoghi di lavoro sempre pi\u00f9 repressivi e controllanti. Le cooperative sono sempre pi\u00f9 grandi e hanno dinamiche da grandi aziende, c\u2019\u00e8 sempre pi\u00f9 controllo, pi\u00f9 verticismo, mobbing. Scioperiamo contro la repressione e l\u2019emarginazione per chi sciopera o protesta.\n     </div>\n    </div>\n    <div class=\"x11i5rnm xat24cr x1mh8g0r x1vvkbs xtlvy1s x126k92a\" style='color: #050505; font-family: system-ui, -apple-system, \"system-ui\", \".SFNSText-Regular\", sans-serif;  margin: 0.5em 0px 0px; overflow-wrap: break-word; text-align: left;'>\n     <div dir=\"auto\" style=\"font-family: inherit; text-align: justify;\">\n      Scioperiamo contro il ricatto del permesso di soggiorno, che ci costringe ad accettare condizioni di lavoro pessime e salari miseri, insufficienti per fare fronte all\u2019inflazione, mentre limita il nostro accesso ai servizi di base.\n     </div>\n     <div dir=\"auto\" style=\"font-family: inherit; text-align: justify;\">\n      Scioperiamo anche per chi non pu\u00f2 scioperare perch\u00e9 \u00e8 precettat\u0259 per garantire servizi essenziali, perch\u00e9 vive un ricatto troppo forte, perch\u00e9 ha un contratto che non prevede il diritto di sciopero.\n     </div>\n    </div>\n    <div class=\"x11i5rnm xat24cr x1mh8g0r x1vvkbs xtlvy1s x126k92a\" style='color: #050505; font-family: system-ui, -apple-system, \"system-ui\", \".SFNSText-Regular\", sans-serif;  margin: 0.5em 0px 0px; overflow-wrap: break-word; text-align: left;'>\n     <div dir=\"auto\" style=\"font-family: inherit; text-align: justify;\">\n      Scioperiamo per salari pi\u00f9 alti, per la riduzione dell\u2019orario di lavoro, per un rifinanziamento strutturale del welfare, per servizi pubblici accessibili a tutt3 che non dipendano da bandi, appalti e progetti a scadenza.\n     </div>\n    </div>\n    <div class=\"x11i5rnm xat24cr x1mh8g0r x1vvkbs xtlvy1s x126k92a\" style='color: #050505; font-family: system-ui, -apple-system, \"system-ui\", \".SFNSText-Regular\", sans-serif;  margin: 0.5em 0px 0px; overflow-wrap: break-word; text-align: left;'>\n     <div dir=\"auto\" style=\"font-family: inherit; text-align: justify;\">\n      <b>\n       Se le nostre vite e il nostro lavoro non valgono, noi scioperiamo!\n      </b>\n     </div>\n    </div>\n    <div class=\"x11i5rnm xat24cr x1mh8g0r x1vvkbs xtlvy1s x126k92a\" style='color: #050505; font-family: system-ui, -apple-system, \"system-ui\", \".SFNSText-Regular\", sans-serif;  margin: 0.5em 0px 0px; overflow-wrap: break-word; text-align: left;'>\n     <div dir=\"auto\" style=\"font-family: inherit;\">\n      <div style=\"text-align: justify;\">\n       <span style=\"font-family: inherit;\">\n        8 marzo Sciopero contro la violenza patriarcale!\n       </span>\n      </div>\n     </div>\n    </div>\n   </div>\n  </span>\n </div>\n <div style=\"clear: both;\">\n </div>\n</div>\n", "description": "Il 21 febbraio scorso vi \u00e8 stata un\u2019 assemblea telematica promossa da Nudm che ha visto la partecipazione numerosa di compagne, donne, giova...", "author": [], "source": "https://femminismorivoluzionario.blogspot.com/2024/03/dallassemblea-telematica-delle.html"}