{"title": "pc 3 marzo - Sciopero unitario a Mirafiori in aprile - Ci saremo e staremo a vedere - info", "published time": "2024-03-03T11-54-00-01-00", "images": [], "content": "<div class=\"post-body entry-content\" id=\"post-body-136486053700777635\" itemprop=\"description articleBody\">\n <p>\n  <b>\n   <span>\n    Stellantis,\n   </span>\n   <span>\n    Mirafiori e la crisi dell\u2019auto a Torino: sindacati uniti in piazza ad aprile. \u00abNon accadeva da 15 anni\u00bb\n   </span>\n  </b>\n </p>\n <div class=\"gmail-columns gmail-is-custom-2\">\n  <div class=\"gmail-column gmail-is-8\" id=\"gmail-content-to-read\">\n   <p class=\"gmail-summary-art gmail-is-line-h-12\">\n    <b>\n     Fiom,\n Fim, Uilm, Fismic, Ugl, Aqfc, in protesta contro la crisi dell\u2019auto a \nTorino. La decisione della manifestazione unitaria all\u2019assemblea dei \ndelegati Stellantis\n    </b>\n   </p>\n   <div class=\"gmail-widget-audio-article\">\n    <div>\n    </div>\n   </div>\n   <div class=\"gmail-content\" id=\"gmail-m5503-5502-5504\">\n    <p class=\"gmail-chapter-paragraph\">\n     Sciopero a Mirafiori. \u00c8 la risposta \nunitaria, fatto che si non si  vedeva da almeno 15 anni,  di cinque \nsigle sindacali, Fiom, Fim, Uilm, Fismic, Ugl, Aqfc, in protesta contro \nla crisi dell\u2019auto a Torino. L'assemblea dei delegati Stellantis che si \u00e8\n riunita oggi al teatro Q77 di Torino ha deciso di\n     <b>\n      proclamare ad aprile uno sciopero provinciale di 8 ore\n     </b>\n     con manifestazione dei lavoratori del settore automotive (Stellantis e \nindotto), per chiedere la salvaguardia e il rilancio del comparto. \nL\u2019impianto ex Fiat \u00e8 in cassa integrazione fino al 30 marzo.\n    </p>\n   </div>\n   <div class=\"gmail-content\" id=\"gmail-m5508-5507-5509\">\n    <b>\n     Mobilitazione unitaria\n    </b>\n    <p class=\"gmail-paragraph\">\n     La\n mobilitazione sar\u00e0 organizzata con l\u2019obiettivo di sensibilizzare le \nistituzioni locali, il governo e il\n     <span>\n     </span>\n    </p>\n    <a name=\"more\">\n    </a>\n    sistema industriale automotive sulla\n    <b>\n     profonda crisi che sta attraversando il settore auto a Torino\n    </b>\n    . \u00abIl tavolo automotive e quelli di crisi al Mimit non hanno ancora dato risposte adeguate\u00bb, dicono i sindacati.\n    <p>\n    </p>\n   </div>\n   <div class=\"gmail-content\" id=\"gmail-m5513-5512-5514\">\n    <p class=\"gmail-chapter-paragraph\">\n     Le organizzazioni\u00a0 chiedono un impegno concreto affinch\u00e9 vengano portate\n     <b>\n      nuove produzioni a Torino\n     </b>\n     e affinch\u00e9 l\u2019intero comparto sia sostenuto ad affrontare i contraccolpi occupazionali del processo di transizione.\n    </p>\n   </div>\n   <div class=\"gmail-content\" id=\"gmail-m5518-5517-5519\">\n    <p class=\"gmail-chapter-paragraph\">\n     Nel corso delle prossime settimane, \npreviste assemblee dei lavoratori in tutte le aziende del comparto \nautomotive. Alla manifestazione provinciale di aprile \u00e8\n     <b>\n      prevista la presenza dei segretari nazionali.\n     </b>\n    </p>\n   </div>\n   <div class=\"gmail-content\" id=\"gmail-m5523-5522-5524\">\n    <b>\n     Automotive e indotto\n    </b>\n    <p class=\"gmail-paragraph\">\n     \u00abTorino\n sta attraversando un momento difficile. L\u2019automotive con l'indotto \u00e8 \nnel mezzo di una crisi senza precedenti - spiega Luigi Paone, segretario\n generale UILM di Torino -. In questa fase storica, i sindacati \nmetalmeccanici hanno scelto di fare un percorso unitario per un \nobiettivo comune:\n     <b>\n      rilanciare l'automotive italiano\n     </b>\n     nel territorio\n in cui questo \u00e8 nato. Per tali ragioni, a 15 anni dall'ultima \niniziativa unitaria, le lavoratrici e i lavoratori metalmeccanici si \nsono riuniti e hanno deciso di scioperare e manifestare, per portare \nnuovi modelli a Mirafiori e rilanciare l'indotto\u00bb.\n    </p>\n   </div>\n  </div>\n </div>\n <div style=\"clear: both;\">\n </div>\n</div>\n", "description": "Stellantis,  Mirafiori e la crisi dell\u2019auto a Torino: sindacati uniti in piazza ad aprile. \u00abNon accadeva da 15 anni\u00bb                        ...", "author": ["maoist"], "source": "https://proletaricomunisti.blogspot.com/2024/03/pc-3-marzo-sciopero-unitario-mirafiori.html"}