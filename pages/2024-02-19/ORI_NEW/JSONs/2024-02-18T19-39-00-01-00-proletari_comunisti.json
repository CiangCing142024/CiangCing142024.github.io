{"title": "pc 18 febbraio-\"La Libia non \u00e8 porto sicuro\", consegnare i migranti alla guardia costiera libica \u00e8 reato: ora lo afferma anche la Cassazione", "published time": "2024-02-18T19-39-00-01-00", "images": ["https://blogger.googleusercontent.com/img/b/R29vZ2xl/AVvXsEizKZLvQw49jzM16nm7ABC9TeO0NuhrcWpMm1UGCKEyJv60YgMgvuITzQNlAMH-w38AkBfJNyY-1iZvT9jrd-DgN97uDDwhmAHOLSQkWD7g4vRWYIpShXdB5Qdu8JJO2tYJZaZoSm4NvxWuHHC_oTIPYWOpekw0QhCkolUJCA1XAP7Y-SB5dInW4hCFilF3/w269-h541/campo%20di%20concentramento%20di%20Ainzara%20finanziato%20dal%20governo%20italiano.jpeg", "https://blogger.googleusercontent.com/img/b/R29vZ2xl/AVvXsEgTQNhOMFk2Nx9yhmqpUvnl0PD7Y7zUp-x_VndBBJhwFDV5fMYNpdCMrx_PKgdGTjixQsge8Tf9W_XbOWFNrmNmb-MqgJzOUhg6SXkAgo4a_CZ9decL7ld7obevxmKgQVbzuxu36REs26R67p65TTAPthulMHvrFBTUiBaYUWclGSptlmqm8BirUa5TKu0V/s320/guardia%20costiera%20libica.jpeg"], "content": "<div class=\"post-body entry-content\" id=\"post-body-8691448249315740278\" itemprop=\"description articleBody\">\n <p>\n  <span>\n   Ma a contrastare questa sentenza ci sono il Decreto Cutro, i finanziamenti del Memorandum Italia-Libia e del \"Piano Mattei\" del governo Meloni alla guardia costiera libica e ai lager antimmigrati per i respingimenti....\n  </span>\n </p>\n <p>\n  <span>\n   ..e i profitti dell'ENI. A consegnare i migranti agli aguzzini libici un rimorchiatore della compagnia petrolifera statale libica di cui ENI \u00e8 azionista\n  </span>\n </p>\n <p>\n  <span>\n   <br/>\n  </span>\n </p>\n <p>\n </p>\n <table cellpadding=\"0\" cellspacing=\"0\" class=\"tr-caption-container\" style=\"float: left;\">\n  <tbody>\n   <tr>\n    <td style=\"text-align: center;\">\n     <a href=\"https://blogger.googleusercontent.com/img/b/R29vZ2xl/AVvXsEizKZLvQw49jzM16nm7ABC9TeO0NuhrcWpMm1UGCKEyJv60YgMgvuITzQNlAMH-w38AkBfJNyY-1iZvT9jrd-DgN97uDDwhmAHOLSQkWD7g4vRWYIpShXdB5Qdu8JJO2tYJZaZoSm4NvxWuHHC_oTIPYWOpekw0QhCkolUJCA1XAP7Y-SB5dInW4hCFilF3/s1450/campo%20di%20concentramento%20di%20Ainzara%20finanziato%20dal%20governo%20italiano.jpeg\" style=\"clear: left; margin-bottom: 1em; margin-left: auto; margin-right: auto;\">\n      <img border=\"0\" data-original-height=\"1450\" data-original-width=\"720\" height=\"541\" src=\"https://blogger.googleusercontent.com/img/b/R29vZ2xl/AVvXsEizKZLvQw49jzM16nm7ABC9TeO0NuhrcWpMm1UGCKEyJv60YgMgvuITzQNlAMH-w38AkBfJNyY-1iZvT9jrd-DgN97uDDwhmAHOLSQkWD7g4vRWYIpShXdB5Qdu8JJO2tYJZaZoSm4NvxWuHHC_oTIPYWOpekw0QhCkolUJCA1XAP7Y-SB5dInW4hCFilF3/w269-h541/campo%20di%20concentramento%20di%20Ainzara%20finanziato%20dal%20governo%20italiano.jpeg\" srcset=\"https://blogger.googleusercontent.com/img/b/R29vZ2xl/AVvXsEizKZLvQw49jzM16nm7ABC9TeO0NuhrcWpMm1UGCKEyJv60YgMgvuITzQNlAMH-w38AkBfJNyY-1iZvT9jrd-DgN97uDDwhmAHOLSQkWD7g4vRWYIpShXdB5Qdu8JJO2tYJZaZoSm4NvxWuHHC_oTIPYWOpekw0QhCkolUJCA1XAP7Y-SB5dInW4hCFilF3/w269-h541/campo%20di%20concentramento%20di%20Ainzara%20finanziato%20dal%20governo%20italiano.jpeg\" width=\"269\"/>\n     </a>\n    </td>\n   </tr>\n   <tr>\n    <td class=\"tr-caption\" style=\"text-align: center;\">\n     <b>\n      campo di concentramento di Ainzara finanziato dal governo italiano\n     </b>\n     <br/>\n     <br/>\n     <br/>\n    </td>\n   </tr>\n  </tbody>\n </table>\n La Libia \u00e8 \u00abporto non sicuro\u00bb e facilitare la riconsegna dei migranti alle autorit\u00e0 di Tripoli \u00e8 un crimine. Ora c\u2019\u00e8 una sentenza definitiva, che avr\u00e0 conseguenze sui processi e le indagini in corso, oltre che ricadute sulle scelte politiche. La Corte di cassazione ha infatti confermato la condanna per il comandante di un rimorchiatore italiano che aveva soccorso 101 migranti e li aveva poi affidati a una motovedetta libica.\n <p>\n </p>\n <p>\n  Ricevendo indicazioni via radio da un funzionario mai identificato di una azienda privata, anch\u2019essa rimasta sconosciuta alle indagini, e dei quali il capitano non ha mai voluto rivelare l\u2019identit\u00e0, il rimorchiatore anzich\u00e9 dirigersi verso l\u2019Italia prese la rotta della Libia dove \u00abriconduceva i 101 naufraghi imbarcati, facendoli trasbordare su una motovedetta libica, procurando ad essi un danno grave, consistente nel loro respingimento collettivo, quale condotta vietata dalle convenzioni internazionali\u00bb.\n </p>\n <p>\n  Per la massima corte, eseguire quest\u2019ordine significa respingere illegalmente i migranti e costringerli a sbarcare \u00abin un porto non sicuro\u00bb, a causa dell\u2019elevato rischio di essere \u00absottoposti a trattamenti inumani o degradanti nei centri di detenzione per stranieri\u00bb.\n </p>\n <table cellpadding=\"0\" cellspacing=\"0\" class=\"tr-caption-container\" style=\"float: right;\">\n  <tbody>\n   <tr>\n    <td style=\"text-align: center;\">\n     <a href=\"https://blogger.googleusercontent.com/img/b/R29vZ2xl/AVvXsEgTQNhOMFk2Nx9yhmqpUvnl0PD7Y7zUp-x_VndBBJhwFDV5fMYNpdCMrx_PKgdGTjixQsge8Tf9W_XbOWFNrmNmb-MqgJzOUhg6SXkAgo4a_CZ9decL7ld7obevxmKgQVbzuxu36REs26R67p65TTAPthulMHvrFBTUiBaYUWclGSptlmqm8BirUa5TKu0V/s990/guardia%20costiera%20libica.jpeg\" style=\"clear: right; margin-bottom: 1em; margin-left: auto; margin-right: auto;\">\n      <img border=\"0\" data-original-height=\"660\" data-original-width=\"990\" height=\"213\" src=\"https://blogger.googleusercontent.com/img/b/R29vZ2xl/AVvXsEgTQNhOMFk2Nx9yhmqpUvnl0PD7Y7zUp-x_VndBBJhwFDV5fMYNpdCMrx_PKgdGTjixQsge8Tf9W_XbOWFNrmNmb-MqgJzOUhg6SXkAgo4a_CZ9decL7ld7obevxmKgQVbzuxu36REs26R67p65TTAPthulMHvrFBTUiBaYUWclGSptlmqm8BirUa5TKu0V/s320/guardia%20costiera%20libica.jpeg\" srcset=\"https://blogger.googleusercontent.com/img/b/R29vZ2xl/AVvXsEgTQNhOMFk2Nx9yhmqpUvnl0PD7Y7zUp-x_VndBBJhwFDV5fMYNpdCMrx_PKgdGTjixQsge8Tf9W_XbOWFNrmNmb-MqgJzOUhg6SXkAgo4a_CZ9decL7ld7obevxmKgQVbzuxu36REs26R67p65TTAPthulMHvrFBTUiBaYUWclGSptlmqm8BirUa5TKu0V/s320/guardia%20costiera%20libica.jpeg\" width=\"320\"/>\n     </a>\n    </td>\n   </tr>\n   <tr>\n    <td class=\"tr-caption\" style=\"text-align: center;\">\n     guardia costiera libica\n     <br/>\n     <br/>\n    </td>\n   </tr>\n  </tbody>\n </table>\n <br/>\n <p>\n </p>\n <p>\n  La Asso 28 \u00e8 un rimorchiatore della compagnia Augusta, di supporto alle piattaforme petrolifere al largo della Libia. Sulla vicenda era intervenuta l\u2019Eni lo stesso giorno del respingimento, smentendo di essere stata coinvolta.\n  <b>\n   \u00abLa nave Asso 28 che opera per conto della societ\u00e0 Mellitah Oil &amp; Gas (gestita da Noc, la compagnia petrolifera statale libica di cui Eni \u00e8 azionista, ndr)\n  </b>\n  a supporto della piattaforma di Sabratah - spieg\u00f2 il 30 luglio 2018 un portavoce dell\u2019Eni all\u2019Ansa - ha prestato soccorso ad un barcone con a bordo 101 migranti arrivato in prossimit\u00e0 della piattaforma a causa di condizioni meteo avverse\u00bb. Poi aggiungeva: \u00abL\u2019operazione di soccorso \u00e8 stata gestita interamente dalla Guardia Costiera Libica che ha imposto al comandante dell\u2019Asso 28 di riportare i migranti in Libia\u00bb. Parole che dovevano suonare come una difesa, ma che poi hanno condannato il capitano.\n </p>\n <div style=\"clear: both;\">\n </div>\n</div>\n", "description": "Ma a contrastare questa sentenza ci sono il Decreto Cutro, i finanziamenti del Memorandum Italia-Libia e del \"Piano Mattei\" del governo Melo...", "author": ["prolcomra"], "source": "https://proletaricomunisti.blogspot.com/2024/02/pc-18-febbraio-la-libia-non-e-porto.html"}