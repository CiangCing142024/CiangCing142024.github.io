{"title": "pc 18 febbraio-Armi italiane - Leonardo/Oto Melara-per il genocidio sionista contro Gaza", "published time": "2024-02-18T18-51-00-01-00", "images": ["https://blogger.googleusercontent.com/img/b/R29vZ2xl/AVvXsEimhoXOr9Pp9u5BaAPLYEjXGxAvxK1ZCVdIHG58Sk8ZTDJ7f_q6R04RZVOYzjXwy-tZnZZro8TGyAkNEvGqI-al90EDO9DN8lKIzZfhFt97I50x0NnpbggWzRgdCTUWiPQrHcppFo2OIQ0GclJ9_KRK7p55FNJXYtvCCvbBHM7x-VzVau3opgJwBXppGIwU/w466-h310/oto-melara.jpg"], "content": "<div class=\"post-body entry-content\" id=\"post-body-4890070021626494550\" itemprop=\"description articleBody\">\n <p>\n </p>\n <div class=\"separator\" style=\"clear: both; text-align: center;\">\n  <span>\n   I profitti dei mercanti d'armi Leonardo/Crosetto sono macchiati del sangue del popolo palestinese!\n  </span>\n </div>\n <div class=\"separator\" style=\"clear: both; text-align: center;\">\n  <br/>\n </div>\n <div class=\"separator\" style=\"clear: both; text-align: center;\">\n  <br/>\n </div>\n <div class=\"separator\" style=\"clear: both; text-align: center;\">\n  <a href=\"https://blogger.googleusercontent.com/img/b/R29vZ2xl/AVvXsEimhoXOr9Pp9u5BaAPLYEjXGxAvxK1ZCVdIHG58Sk8ZTDJ7f_q6R04RZVOYzjXwy-tZnZZro8TGyAkNEvGqI-al90EDO9DN8lKIzZfhFt97I50x0NnpbggWzRgdCTUWiPQrHcppFo2OIQ0GclJ9_KRK7p55FNJXYtvCCvbBHM7x-VzVau3opgJwBXppGIwU/s700/oto-melara.jpg\" style=\"margin-left: 1em; margin-right: 1em;\">\n   <img border=\"0\" data-original-height=\"467\" data-original-width=\"700\" height=\"310\" src=\"https://blogger.googleusercontent.com/img/b/R29vZ2xl/AVvXsEimhoXOr9Pp9u5BaAPLYEjXGxAvxK1ZCVdIHG58Sk8ZTDJ7f_q6R04RZVOYzjXwy-tZnZZro8TGyAkNEvGqI-al90EDO9DN8lKIzZfhFt97I50x0NnpbggWzRgdCTUWiPQrHcppFo2OIQ0GclJ9_KRK7p55FNJXYtvCCvbBHM7x-VzVau3opgJwBXppGIwU/w466-h310/oto-melara.jpg\" srcset=\"https://blogger.googleusercontent.com/img/b/R29vZ2xl/AVvXsEimhoXOr9Pp9u5BaAPLYEjXGxAvxK1ZCVdIHG58Sk8ZTDJ7f_q6R04RZVOYzjXwy-tZnZZro8TGyAkNEvGqI-al90EDO9DN8lKIzZfhFt97I50x0NnpbggWzRgdCTUWiPQrHcppFo2OIQ0GclJ9_KRK7p55FNJXYtvCCvbBHM7x-VzVau3opgJwBXppGIwU/w466-h310/oto-melara.jpg\" width=\"466\"/>\n  </a>\n </div>\n <br/>\n In un'intervista rilasciata al sito specializzato Israel Defense, il tenente colonnello Steven, ufficiale in forza alla terza flotta della Marina Militare israeliana ha precisato che l'unit\u00e0 dispiegata nel Mar Mediterraneo al largo di Gaza pu\u00f2 contare su 15 corvette missilistiche della classe Sa\u2019ar, \"modelli 4.5, 5, e 6, le ultime arrivate e che\n <b>\n  \"La maggior parte dei sistemi d\u2019arma \u00e8 stata prodotta da industrie israeliane, eccetto i cannoni da 76mm, che sono stati prodotti invece dall\u2019azienda italiana OTO Melara\".\n </b>\n <p>\n  Il colonnello Israeliano:\n  <b>\n   \"Cannoni usati per fare fuoco su Gaza\"\n  </b>\n </p>\n <p>\n  \"Noi siamo in guerra da quattro mesi adesso e gi\u00e0 tre settimane dopo l\u2019inizio dei combattimenti noi partecipavamo alla battaglia con una duplice missione: sorveglianza e fuoco\".\n </p>\n <p>\n  <b>\n   La Marina militare israeliana pattuglia le coste della Striscia di Gaza, cos\u00ec come la costa settentrionale di Israele e il Mar Rosso.\n  </b>\n </p>\n <p>\n  Cosa sono i cannoni OTO Melara 76/62 forniti dall'Italia a Israele\n </p>\n <p>\n  Lo spiega Antonio Mazzeo a Fanpage.it : \"Gli OTO Melara 76/62 sono cannoni multiruolo prodotti dall\u2019omonima societ\u00e0 del gruppo\n  <b>\n   Leonardo SpA con quartier generale a Roma e stabilimenti a La Spezia e Brescia.\n  </b>\n  Questi strumenti bellici sono caratterizzati da una cadenza di tiro molto elevata, soprattutto nella versione Super Rapido (120 colpi al minuto), per la \u2018difesa' antiaerea e anti-missile e il bombardamento navale e costiero. La loro gittata massima varia dai 9 ai 20 chilometri di distanza. Hanno un\u2019altissima capacit\u00e0 di fuoco grazie alle differenti tipologie di munizioni utilizzate (perforanti, incendiarie, a frammentazione, ecc.), contro sistemi missilistici a corto raggio, aerei, navi ed obiettivi terrestri\".\n </p>\n <p>\n  Nello specifico, prosegue Mazzeo, \"i cannoni OTO Melara da 76/22 armano le quattro corvette lanciamissili della classe Sa\u2019ar-6 \u2018Magen' consegnate dalla Germania alla Marina Militare israeliana a fine 2020, attualmente impiegate nelle operazioni di guerra contro Gaza. Gli stessi cannoni di produzione italiana sono stati forniti ad Israele per armare altre unit\u00e0 navali missilistiche, come le Sa\u2019ar 3 class, acquistate in Francia a fine anni \u201960; le Sa\u2019ar 4, prodotte a partire del 1973 nei cantieri navali israeliani; le Sa\u2019ar 4.5 class, anch\u2019esse varate dal gruppo Israel Shipyards Ltd. e utilizzate per bombardare il sud del Libano nel biennio 1984-85\u2033.\n </p>\n <p>\n  <b>\n   Quali armi e tecnologie italiane sta impiegando Israele a Gaza\n  </b>\n </p>\n <p>\n  <b>\n   Negli ultimi dieci anni la collaborazione tra il complesso industriale militare italiano e quello israeliano \u00e8 stata florida.\n  </b>\n  \"Le maggiori industrie belliche dei due Paesi \u2013 spiega ancora Antonio Mazzeo \u2013 hanno promosso innumerevoli programmi di coproduzione e finanche una fusione di capitali finanziari per affermarsi nel mercato internazionale delle armi. Solo nel triennio 2019-2021 il governo italiano ha rilasciato alle aziende nazionali autorizzazioni al trasferimento di armi alle forze armate israeliane per il\n  <b>\n   valore complessivo di 80 milioni di euro\n  </b>\n  . L\u2019affare pi\u00f9 grosso risale per\u00f2 al 2012 quando Israele acquist\u00f2 30 caccia-addestratori M-346 \u2018Master' prodotti a Venegono Inferiore (Varese) negli stabilimenti di Leonardo/Finmeccanica Spa.; i velivoli sono stati assegnati al 102\u00b0 squadrone dell\u2019Aeronautica di stanza nella base di Hatzerim per preparare i piloti alla guida dei cacciabombardieri di nuova generazione, ma sono stati utilizzati anche per attacchi al suolo con bombe e missili aria-terra o antinave\".\n </p>\n <p>\n  L\u2019Aeronautica italiana \u2013 aggiunge l'esperto \u2013 \"ha invece acquistato in Israele due sofisticati velivoli spia CAEW basati sulla piattaforma del jet Gulfstream G550 sviluppato dalla statunitense Gulfstream Aerospace, appositamente modificato e potenziato da Elta Systems Ltd, societ\u00e0 del gruppo IAI \u2013 Israel Aerospace Industries. Valore della commessa 550 milioni di dollari, con tanto di fornitura dei servizi di supporto e logistica a terra. Leonardo DRS (la controllata di Leonardo Spa con sede ad Arlington, Virginia) e la societ\u00e0 aerospaziale israeliana Rafael Advanced Defense Systems Ltd. hanno sottoscritto invece un accordo per fornire all\u2019Esercito e al corpo dei Marines statunitensi le tecnologie avanzate da installare nei carri armati \u2018Abrams' M1A1/A2 MBT (contratto del valore di 80 milioni di dollari). Nello specifico Rafael si \u00e8 fatta carico della produzione del sistema Trophy APS per la \u2018protezione' dei veicoli terrestri da eventuali attacchi simultanei di razzi e missili. Il sistema contromisure \u00e8 impiegato nei moderni carri armati \u2018Merkava IV' che Israele dispiega per l\u2019attacco da terra della Striscia di Gaza. A fine 2021, le autorit\u00e0 militari di Tel Aviv hanno perfezionato l\u2019ordine di acquisto di 12 elicotteri di addestramento avanzato AW119KX \"Koala' prodotti nello stabilimento USA di Filadelfia del gruppo Leonardo\".\n </p>\n <p>\n  <br/>\n </p>\n <p>\n  <br/>\n </p>\n <p>\n  <br/>\n </p>\n <p>\n  <br/>\n </p>\n <p>\n  <br/>\n </p>\n <div style=\"clear: both;\">\n </div>\n</div>\n", "description": "I profitti dei mercanti d'armi Leonardo/Crosetto sono macchiati del sangue del popolo palestinese! In un'intervista rilasciata al sito speci...", "author": ["prolcomra"], "source": "https://proletaricomunisti.blogspot.com/2024/02/pc-18-febbraio-armi-italiane.html"}