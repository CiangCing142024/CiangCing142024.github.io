<html><body>
<div class='article'>
<div class='title'><h1>Finland: Markering av arbeiderrevolusjonen og valgboikott</h1></div>
<hr/>
<div class='metadata'>
<meta property='description' content='Tjen Folket Media'/>
<meta property='section' content='Norden'/>
<meta property='images' content='I forbindelse med 106-årsmarkeringen av den finske arbeiderrevolusjonen og boikottkampanjen mot presidentvalget har våre kamerater i Punalippu lagt ut en aksjonsrapport som vi oppsummerer her.'/>
<meta property='source' content='2024-02-18T18:48:33+00:00'/>
<meta property='outside' content='2024-02-18T07-16-35-00-00'/>
<meta property='modified_time' content='article'/>
<meta property='published_time' content='https://tjen-folket.no/wp-content/uploads/2024/02/Markering-forsidebilde.jpg,
https://tjen-folket.no/wp-content/uploads/2024/02/Finland2-1.png,
https://tjen-folket.no/wp-content/uploads/2024/02/Finland1-1.png,
https://tjen-folket.no/wp-content/uploads/2024/02/Finland3-1.png,
https://tjen-folket.no/wp-content/uploads/2024/02/Finland4-2.png,
https://tjen-folket.no/wp-content/uploads/2024/02/Finland5.png,
https://tjen-folket.no/wp-content/uploads/2024/02/Finland6.png,
https://tjen-folket.no/wp-content/uploads/2024/02/Finland7.png,
https://tjen-folket.no/wp-content/uploads/2024/02/Finland8.png,
https://tjen-folket.no/wp-content/uploads/2024/02/Finland9.png,
https://tjen-folket.no/wp-content/uploads/2024/02/Finland10.png,
https://tjen-folket.no/wp-content/uploads/2024/02/Finland11-1.png,
https://tjen-folket.no/wp-content/uploads/2024/02/Finland12.png'/>
Description: Tjen Folket Media
<br>
Section: Norden
<br>
Images: I forbindelse med 106-årsmarkeringen av den finske arbeiderrevolusjonen og boikottkampanjen mot presidentvalget har våre kamerater i Punalippu lagt ut en aksjonsrapport som vi oppsummerer her.
<br>
Source: 2024-02-18T18:48:33+00:00
<br>
Outside: 2024-02-18T07-16-35-00-00
<br>
Modified Time: article
<br>
Published Time: <a href="https://tjen-folket.no/wp-content/uploads/2024/02/Markering-forsidebilde.jpg">000000.jpg</a>&nbsp;<a href="https://tjen-folket.no/wp-content/uploads/2024/02/Finland2-1.png">000001.png</a>&nbsp;<a href="https://tjen-folket.no/wp-content/uploads/2024/02/Finland1-1.png">000002.png</a>&nbsp;<a href="https://tjen-folket.no/wp-content/uploads/2024/02/Finland3-1.png">000003.png</a>&nbsp;<a href="https://tjen-folket.no/wp-content/uploads/2024/02/Finland4-2.png">000004.png</a><br><a href="https://tjen-folket.no/wp-content/uploads/2024/02/Finland5.png">000005.png</a>&nbsp;<a href="https://tjen-folket.no/wp-content/uploads/2024/02/Finland6.png">000006.png</a>&nbsp;<a href="https://tjen-folket.no/wp-content/uploads/2024/02/Finland7.png">000007.png</a>&nbsp;<a href="https://tjen-folket.no/wp-content/uploads/2024/02/Finland8.png">000008.png</a>&nbsp;<a href="https://tjen-folket.no/wp-content/uploads/2024/02/Finland9.png">000009.png</a><br><a href="https://tjen-folket.no/wp-content/uploads/2024/02/Finland10.png">000010.png</a>&nbsp;<a href="https://tjen-folket.no/wp-content/uploads/2024/02/Finland11-1.png">000011.png</a>&nbsp;<a href="https://tjen-folket.no/wp-content/uploads/2024/02/Finland12.png">000012.png</a>
</div>
<div class='content'>
<div class="overlay-media parallax">
 <img alt="" class="jarallax-img" decoding="async" fetchpriority="high" height="856" sizes="(max-width: 1160px) 100vw, 1160px" src="https://tjen-folket.no/wp-content/uploads/2024/02/Markering-forsidebilde.jpg" srcset="https://tjen-folket.no/wp-content/uploads/2024/02/Markering-forsidebilde.jpg" width="1160"/>
</div>
<section class="entry-content">
 <p>
  Av en kommentator for Tjen Folket Media.
 </p>
 <hr class="wp-block-separator has-css-opacity"/>
 <p>
  <strong>
   I forbindelse med 106-årsmarkeringen av den finske arbeiderrevolusjonen og boikottkampanjen mot presidentvalget har våre kamerater i Punalippu lagt ut en aksjonsrapport som vi oppsummerer her.
  </strong>
 </p>
 <p>
  Den 27. januar samlet finske maoister, samt representanter for Kommunistisk Arbeiderparti (KTP) og Marxistisk Arbeiderforbund (MTL) seg på Kalevankanka-kirkegården i Tampere for å hedre klasseheltene fra arbeiderrevolusjonen i 1918. Blomster og lys ble plassert på graven til de falne Rødegardistene, etterfulgt av Internasjonalen og taler.
 </p>
 <p>
  Maoistene holdt den første appellen som omhandlet hendelsene og erfaringene gjort under den finske arbeiderrevolusjonen, i tillegg tok den opp nødvendigheten av å avvise reformisme og å omfavne den væpna kampen. Valgfarsen var også tema, samt den internasjonale situasjonen. Appellen ble avsluttet med slagordene: «Leve den finske arbeiderrevolusjonen!», «Evig ære til klasseheltene fra 1918!», «Leve 130-årsdagen for formann Maos fødsel!», «Foren dere under maoismen!», «Kjemp for gjenoppbyggingen av SKP!» og «Valg, nei! Revolusjon, ja!»
 </p>
 <p>
  En representant fra Marxistisk Arbeiderforbund fulgte opp med en tale om den utdypende krisen i imperialismen, faren for en tredje verdenskrig og den gamle finske statens rolle som nylig innlemmet medlem av NATO.
 </p>
 <p>
  Det er interessant å nevne at to politifolk dukket opp under markeringen. De sto først litt på avstand for å observere, for så å forsøke å oppsøke deltagerne for å spørre om hva slags planer de hadde for resten av dagen.
 </p>
 <div class="wp-block-image">
  <figure class="alignright size-full">
   <img alt="" class="wp-image-32888" decoding="async" height="277" sizes="(max-width: 186px) 100vw, 186px" src="https://tjen-folket.no/wp-content/uploads/2024/02/Finland2-1.png" srcset="https://tjen-folket.no/wp-content/uploads/2024/02/Finland2-1.png" width="186"/>
  </figure>
 </div>
 <div class="wp-block-image">
  <figure class="alignleft size-full">
   <img alt="" class="wp-image-32887" decoding="async" height="277" sizes="(max-width: 376px) 100vw, 376px" src="https://tjen-folket.no/wp-content/uploads/2024/02/Finland1-1.png" srcset="https://tjen-folket.no/wp-content/uploads/2024/02/Finland1-1.png" width="376"/>
  </figure>
 </div>
 <div class="wp-block-image">
  <figure class="aligncenter size-full">
   <img alt="" class="wp-image-32889" decoding="async" height="213" loading="lazy" sizes="(max-width: 377px) 100vw, 377px" src="https://tjen-folket.no/wp-content/uploads/2024/02/Finland3-1.png" srcset="https://tjen-folket.no/wp-content/uploads/2024/02/Finland3-1.png" width="377"/>
  </figure>
 </div>
 <p>
  Etter markeringen på gravlunden dro de revolusjonære til sentrum av Tampere der det ble holdt et demonstrasjonstog mot det borgerlige valgsirkuset. De marsjerte med røde faner og palestinaflagg mens de ropte slagord som «Valg, nei! Revolusjon, ja!», «Foren dere under maoismen!», «Viva Marx, Viva Lenin, Viva Mao Tse-tung!», «Ned med slakterstaten!», «For sosialisme, mot imperialisme!», «From the River to the sea, Palestine will be free!».
 </p>
 <p>
  Marsjen ble avsluttet ved valglokalene i sentrum av byen der en av de revolusjonære deltagerne holdt denne korte appellen:
 </p>
 <p>
  «Resesjonens valg er i gang, der borgerlig demokrati ikke engang gir oss illusjonen av et valg. Hver kandidat presser på for sterkere militarisering av samfunnet, interessene til finsk imperialisme og også interessene til Yankee-imperialismen mot de undertrykte folkene i verden. De støtter akselererende utnyttelse av de undertrykte landene og rettferdiggjør den sionistiske okkupasjonen av Palestina og folkemordet på palestinerne. Arbeiderklassen i Finland og nasjonene i verden har bare ett alternativ: å knuse det råtne imperialistiske systemet. Også vi vil knuse finsk imperialisme med en sosialistisk revolusjon. Ned med slakterstaten! Lenge leve den sosialistiske revolusjonen!»
 </p>
 <p>
  Det ble også holdt flere appeller på det sentrale torget. Maoistene tok opp mye av de samme punktene som de hadde i appellen ved gravlunden, men la også til hvordan ingen av presidentkandidatene er imot den sionistiske staten Israel. De siterte Lenin der har i sin tid snaket om hvor avgrenset det borgerlige demokratiske diktaturet faktisk er. Det ble her også avsluttet med kraftfulle slagord.
 </p>
 <p>
  Marxistisk Arbeiderforbund fulgte igjen opp med en tale om imperialismens stadig dypere krise, NATOs funksjon som verdenspoliti og den stadig økende elendigheten til de finske massene. Det ble avsluttet med en sterk oppfordring til å gjøre revolusjon for å styrte den gamle finske staten.
 </p>
 <figure class="wp-block-image size-full is-resized">
  <img alt="" class="wp-image-32890" decoding="async" height="213" loading="lazy" sizes="(max-width: 378px) 100vw, 378px" src="https://tjen-folket.no/wp-content/uploads/2024/02/Finland4-2.png" srcset="https://tjen-folket.no/wp-content/uploads/2024/02/Finland4-2.png" style="width:800px;height:auto" width="378"/>
 </figure>
 <figure class="wp-block-image size-full is-resized">
  <img alt="" class="wp-image-32891" decoding="async" height="237" loading="lazy" sizes="(max-width: 378px) 100vw, 378px" src="https://tjen-folket.no/wp-content/uploads/2024/02/Finland5.png" srcset="https://tjen-folket.no/wp-content/uploads/2024/02/Finland5.png" style="width:800px;height:auto" width="378"/>
 </figure>
 <figure class="wp-block-image size-full is-resized">
  <img alt="" class="wp-image-32892" decoding="async" height="233" loading="lazy" sizes="(max-width: 378px) 100vw, 378px" src="https://tjen-folket.no/wp-content/uploads/2024/02/Finland6.png" srcset="https://tjen-folket.no/wp-content/uploads/2024/02/Finland6.png" style="width:800px;height:auto" width="378"/>
 </figure>
 <figure class="wp-block-image size-full is-resized">
  <img alt="" class="wp-image-32893" decoding="async" height="251" loading="lazy" sizes="(max-width: 378px) 100vw, 378px" src="https://tjen-folket.no/wp-content/uploads/2024/02/Finland7.png" srcset="https://tjen-folket.no/wp-content/uploads/2024/02/Finland7.png" style="width:800px;height:auto" width="378"/>
 </figure>
 <figure class="wp-block-image size-full is-resized">
  <img alt="" class="wp-image-32894" decoding="async" height="238" loading="lazy" sizes="(max-width: 378px) 100vw, 378px" src="https://tjen-folket.no/wp-content/uploads/2024/02/Finland8.png" srcset="https://tjen-folket.no/wp-content/uploads/2024/02/Finland8.png" style="width:800px;height:auto" width="378"/>
 </figure>
 <figure class="wp-block-image size-full is-resized">
  <img alt="" class="wp-image-32895" decoding="async" height="250" loading="lazy" sizes="(max-width: 378px) 100vw, 378px" src="https://tjen-folket.no/wp-content/uploads/2024/02/Finland9.png" srcset="https://tjen-folket.no/wp-content/uploads/2024/02/Finland9.png" style="width:800px;height:auto" width="378"/>
 </figure>
 <div class="wp-block-image">
  <figure class="alignleft size-full">
   <img alt="" class="wp-image-32896" decoding="async" height="378" loading="lazy" sizes="(max-width: 255px) 100vw, 255px" src="https://tjen-folket.no/wp-content/uploads/2024/02/Finland10.png" srcset="https://tjen-folket.no/wp-content/uploads/2024/02/Finland10.png" width="255"/>
  </figure>
 </div>
 <div class="wp-block-image">
  <figure class="alignleft size-full">
   <img alt="" class="wp-image-32898" decoding="async" height="379" loading="lazy" sizes="(max-width: 254px) 100vw, 254px" src="https://tjen-folket.no/wp-content/uploads/2024/02/Finland11-1.png" srcset="https://tjen-folket.no/wp-content/uploads/2024/02/Finland11-1.png" width="254"/>
  </figure>
 </div>
 <div class="wp-block-image">
  <figure class="aligncenter size-full">
   <img alt="" class="wp-image-32899" decoding="async" height="377" loading="lazy" sizes="(max-width: 248px) 100vw, 248px" src="https://tjen-folket.no/wp-content/uploads/2024/02/Finland12.png" srcset="https://tjen-folket.no/wp-content/uploads/2024/02/Finland12.png" width="248"/>
  </figure>
 </div>
 <figure class="wp-block-embed is-type-wp-embed is-provider-tjen-folket-media wp-block-embed-tjen-folket-media">
  <div class="wp-block-embed__wrapper">
   <blockquote class="wp-embedded-content" data-secret="OPfdGrRjmD" style="display: none;">
    <a href="https://tjen-folket.no/2024/02/12/finland-flere-aksjoner-for-valgboikott/">
     Finland: Flere aksjoner for valgboikott
    </a>
   </blockquote>
   <iframe class="wp-embedded-content" data-secret="OPfdGrRjmD" frameborder="0" height="216" marginheight="0" marginwidth="0" sandbox="allow-scripts" scrolling="no" security="restricted" src="https://tjen-folket.no/2024/02/12/finland-flere-aksjoner-for-valgboikott/embed/#?secret=Onht4XMNfh#?secret=OPfdGrRjmD" title="«Finland: Flere aksjoner for valgboikott» — Tjen Folket Media" width="600">
   </iframe>
  </div>
 </figure>
 <figure class="wp-block-embed is-type-wp-embed is-provider-tjen-folket-media wp-block-embed-tjen-folket-media">
  <div class="wp-block-embed__wrapper">
   <blockquote class="wp-embedded-content" data-secret="9jb7vUmik2" style="display: none;">
    <a href="https://tjen-folket.no/2024/01/24/finland-valg-nei-revolusjon-ja/">
     Finland: Valg, nei! Revolusjon, ja!
    </a>
   </blockquote>
   <iframe class="wp-embedded-content" data-secret="9jb7vUmik2" frameborder="0" height="268" marginheight="0" marginwidth="0" sandbox="allow-scripts" scrolling="no" security="restricted" src="https://tjen-folket.no/2024/01/24/finland-valg-nei-revolusjon-ja/embed/#?secret=FQEKzZJFso#?secret=9jb7vUmik2" title="«Finland: Valg, nei! Revolusjon, ja!» — Tjen Folket Media" width="600">
   </iframe>
  </div>
 </figure>
 <figure class="wp-block-embed is-type-wp-embed is-provider-tjen-folket-media wp-block-embed-tjen-folket-media">
  <div class="wp-block-embed__wrapper">
   <blockquote class="wp-embedded-content" data-secret="TXBkDRxSqT" style="display: none;">
    <a href="https://tjen-folket.no/2024/01/31/finland-boikottpropaganda-og-palestinasolidaritet-i-helsinki/">
     Finland: Boikottpropaganda og palestinasolidaritet i Helsinki
    </a>
   </blockquote>
   <iframe class="wp-embedded-content" data-secret="TXBkDRxSqT" frameborder="0" height="283" marginheight="0" marginwidth="0" sandbox="allow-scripts" scrolling="no" security="restricted" src="https://tjen-folket.no/2024/01/31/finland-boikottpropaganda-og-palestinasolidaritet-i-helsinki/embed/#?secret=dv4pYrNp3C#?secret=TXBkDRxSqT" title="«Finland: Boikottpropaganda og palestinasolidaritet i Helsinki» — Tjen Folket Media" width="600">
   </iframe>
  </div>
 </figure>
 <p>
  <strong>
   Referanse:
  </strong>
 </p>
 <p>
  <strong>
   Les også:
  </strong>
 </p>
 <p>
  <a href="https://punalippu.noblogs.org/post/2024/01/29/tampereella-seka-muualla-pirkanmaalla-aktioita-presidentinvaalifarssia-vastaan-seka-toimintapaiva-27-1/">
   Tampereella ja muualla Pirkanmaalla aktioita presidentinvaalifarssia vastaan sekä toimintapäivän viettoa (27.1) – Punalippu
  </a>
 </p>
</section>

</div>


<div class='source'><p>Author: <a href="https://tjen-folket.no/2024/02/18/finland-markering-av-arbeiderrevolusjonen-og-valgboikott/">https://tjen-folket.no/2024/02/18/finland-markering-av-arbeiderrevolusjonen-og-valgboikott/</a></p></div>
</div>
</body></html>