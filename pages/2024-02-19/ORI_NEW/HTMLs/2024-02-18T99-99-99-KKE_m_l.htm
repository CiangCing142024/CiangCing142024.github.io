<html><body>
<div class='article'>
<div class='title'><h1>Νίκη στον αγώνα της αγροτιάς! Όλοι στη συγκέντρωση Τρίτη 20/2, 18:30, Σύνταγμα! - ΚΚΕ(μ-λ)</h1></div>
<hr/>
<div class='metadata'>
<meta property='description' content='ΚΚΕ(μ-λ)'/>
<meta property='section' content=''/>
<meta property='images' content='Τα μπλόκα και οι αγροτικές κινητοποιήσεις που εδώ και βδομάδες ξέσπασαν σ’ όλη τη χώρα, πρέπει να συνεχιστούν, μπορούν να νικήσουν!'/>
<meta property='outside' content='2024-02-18T99-99-99'/>
<meta property='type' content='article'/>
<meta property='modified_time' content='article'/>
<meta property='published_time' content='https://www.kkeml.gr/media/zpklxbid/agrotes_trakter_thessaloniki.jpg'/>
Description: ΚΚΕ(μ-λ)
<br>
Section: 
<br>
Images: Τα μπλόκα και οι αγροτικές κινητοποιήσεις που εδώ και βδομάδες ξέσπασαν σ’ όλη τη χώρα, πρέπει να συνεχιστούν, μπορούν να νικήσουν!
<br>
Outside: 2024-02-18T99-99-99
<br>
Type: article
<br>
Modified Time: article
<br>
Published Time: <a href="https://www.kkeml.gr/media/zpklxbid/agrotes_trakter_thessaloniki.jpg">000000.jpg</a>
</div>
<div class='content'>
<p class="IMAGE_ARCHIVED">
 Inside
</p>
<div class="col-md-8 animate-box pt-2" data-animate-effect="fadeInLeft" id="fh5co-single-content">
 <p style="text-align: center;">
  <strong>
   ΚΟΙΝΟ ΜΕΤΩΠΟ ΑΓΩΝΑ
  </strong>
 </p>
 <p style="text-align: center;">
  <strong>
   ΕΡΓΑΖΟΜΕΝΩΝ-ΑΓΡΟΤΩΝ-ΦΟΙΤΗΤΩΝ
  </strong>
 </p>
 <p style="text-align: center;">
  <strong>
   ΕΝΑΝΤΙΑ ΣΤΗΝ ΑΝΤΙΛΑΙΚΗ ΠΟΛΙΤΙΚΗ!
  </strong>
 </p>
 <p style="text-align: center;">
 </p>
 <p style="text-align: center;">
  <strong>
   ΟΛΟΙ ΣΤΗ ΣΥΓΚΕΝΤΡΩΣΗ ΤΗΝ ΤΡΙΤΗ 20/2, 6.30 μμ ΣΥΝΤΑΓΜΑ
  </strong>
 </p>
 <p style="text-align: center;">
 </p>
 <p style="text-align: center;">
  <strong>
   Οι αγρότες μπορούν να νικήσουν!
  </strong>
 </p>
 <p>
  Τα μπλόκα και οι αγροτικές κινητοποιήσεις που εδώ και βδομάδες ξέσπασαν σ’ όλη τη χώρα, πρέπει να συνεχιστούν, μπορούν να νικήσουν! Τα μπλόκα και οι αγροτικές κινητοποιήσεις που εδώ και βδομάδες ξέσπασαν σ’ όλη τη χώρα, πρέπει να συνεχιστούν, μπορούν να νικήσουν!
 </p>
 <p>
  <strong>
   Με τον πολυήμερο μαζικό και πανελλαδικό ξεσηκωμός τους, οι αγρότες ανάγκασαν την κυβέρνηση σε υποχωρήσεις και ελιγμούς.
  </strong>
  Την ανάγκασαν να πάρει πίσω όσα έλεγε για «υποκινούμενες» κινητοποιήσεις και τώρα να εμφανίζεται «ανοιχτή στο διάλογο». Και από την άλλη, μαζί με το «καρότο» έχουμε και το «μαστίγιο» με τις απειλές από Χρυσοχοϊδη, από εισαγγελείς κλπ. Οι εξαγγελίες, οι υποσχέσεις και τα «είμαστε ανοιχτοί στο διάλογο», είναι «στάχτη στα μάτια» των αγροτών και έγιναν κάτω από την πίεση των κινητοποιήσεων. Τα μέτρα που ανακοινώθηκαν είναι μέτρα-κοροϊδία που έχουν στόχο να «ξεφουσκώσουν» τον αγροτικό ξεσηκωμό, να διασπάσουν το αγροτικό μέτωπο και -κυρίως- να το κρατήσουν μακριά από το άλλο αγωνιστικό μέτωπο, το μέτωπο των φοιτητών και της νεολαίας που αυτές τις μέρες δίνουν το δικό τους μεγαλειώδη αγώνα ενάντια στα ιδιωτικά Πανεπιστήμια.
 </p>
 <p>
  <strong>
   Οι αγρότες έφυγαν από το Μαξίμου «με άδεια χέρια».
  </strong>
  Οι εξαγγελίες Μητσοτάκη είναι μόνο όσα επιτρέπει η ΕΕ και η αντιαγροτική ΚΑΠ. Το «ξύσιμο του βαρελιού» και η «δημοσιονομική σταθερότητα» που λέει ο Μητσοτάκης είναι η αντιλαϊκή πολιτική που φτωχοποιεί το λαό, που εξαθλιώνει τους εργαζόμενους, που ξεκληρίζει τη φτωχομεσαία αγροτιά. Τα μέτρα για τον ΕΦΚ, το ρεύμα κλπ δεν δίνουν λύση στα δίκαια αιτήματα επιβίωσης της αγροτιάς, για αναπλήρωση του χαμένου εισοδήματος, για να μην εφαρμοστεί η ΚΑΠ που φέρνει περικοπές στις επιδοτήσεις, για αποζημιώσεις στο 100% των ζημιών, για τιμές στα προϊόντα και για εισόδημα που να καλύπτει το κόστος της ζωής.
 </p>
 <p>
  <strong>
   Οι αγροτικές κινητοποιήσεις είναι δίκαιες
  </strong>
  . Υποκινητές είναι τα μεγάλα και οξυμένα προβλήματα που δημιουργεί η αντιαγροτική πολιτική της κυβέρνησης, η ΚΑΠ και η Ευρωπαϊκή Ένωση. Μια πολιτική που χρόνο με το χρόνο φτωχοποιεί τους αγρότες, οδηγεί σε εγκατάλειψη καλλιεργειών, ερημώνει τα χωριά, ξεκληρίζει τους φτωχομεσαίους, φέρνει συγκέντρωση της γης και της παραγωγής από επιχειρηματίες νεο-τσιφλικάδες και νεο-τσελιγκάδες και βαθαίνει τη διατροφική εξάρτηση της χώρας.
 </p>
 <p>
  <strong>
   Οι αγώνες μπορούν να νικήσουν! Οι αγρότες μπορούν να νικήσουν!
  </strong>
  Με συνέχιση και κλιμάκωση του αγώνα. Με κοινό μέτωπο με τα άλλα κομμάτια του εργαζόμενου λαού και της νεολαίας. Τα πολλά ρυάκια του αγροτικού ξεσηκωμού μπορεί και πρέπει να γίνουν ένα μεγάλο ποτάμι. Και αυτό το ποτάμι μπορεί να φουσκώσει περισσότερο αν συνενωθεί με το άλλο μεγάλο ποτάμι της νεολαίας και των εργαζόμενων και παρασύρει με την ορμή του την αντιλαϊκή και αντιαγροτική πολιτική.
 </p>
 <ul>
  <li>
   <strong>
    Για αναπλήρωση χαμένου εισοδήματος.
   </strong>
  </li>
  <li>
   <strong>
    Για πλήρη αποκατάσταση ζημιών - Αποζημιώσεις στο 100% της ζημιάς
   </strong>
  </li>
  <li>
   <strong>
    Για να μην εφαρμοστεί η νέα ΚΑΠ - Καμιά μείωση επιδοτήσεων για τους μικρομεσαίους αγρότες
   </strong>
  </li>
  <li>
   <strong>
    Για τιμές στα προϊόντα-αγροτικό εισόδημα που να καλύπτει το κόστος της ζωής
   </strong>
  </li>
  <li>
   <strong>
    Για ανατροπή της αντιαγροτικής πολιτικής κυβέρνησης-ΕΕ.
   </strong>
  </li>
  <li>
   <strong>
    Για να γυρίσουν οι αγρότες νικητές στα χωριά τους.
   </strong>
  </li>
 </ul>
</div>

</div>


<div class='source'><p>Author: <a href="https://www.kkeml.gr/nikh-ston-agwna-ths-agrotias-oloi-sth-sygkentrwsh-trith-20-2-1830-syntagma/">https://www.kkeml.gr/nikh-ston-agwna-ths-agrotias-oloi-sth-sygkentrwsh-trith-20-2-1830-syntagma/</a></p></div>
</div>
</body></html>