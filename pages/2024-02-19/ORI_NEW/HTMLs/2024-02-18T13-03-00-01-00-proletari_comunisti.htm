<html><body>
<div class='article'>
<div class='title'><h1>pc 18 febbraio - Taoufik Haidar, Luigi Coclite, Mohamed El Ferhane, Muhamed Toukabri... assassinati nel cantiere di Esselunga</h1></div>
<hr/>
<div class='metadata'>
<meta property="author" content="fannyhill"/>
<meta property="description" content="Sfruttamento, paghe basse e in ritardo, forse 2 degli operai anche senza contratto e assicurazione. A parte Luigi Coclite, erano tutti immig..."/>
<meta property="published_time" content="2024-02-18T13-03-00-01-00"/>
<meta property="images" content="https://blogger.googleusercontent.com/img/b/R29vZ2xl/AVvXsEhF9mE8Gtr39TEfznZHABBSvFu9eWXitBOppma9GvvLzX1zh2PfmEdWGZCOUaqVA8pCFyl-ALBQn-VYiacUhMqjyjAmXQVdGL_L73QapxgEqikcf0Itz84Aa1hg_ieaSkNcN6sUP00YOn6Q-x5OuXyt0T4erNKQTn7Su7LYekuhv5EiP0g4WdiEtmspGO-8/w640-h118/Progetto%20senza%20titolo%20-%202024-02-17T184608.489.jpg"/>
Author: fannyhill
<br>
Description: Sfruttamento, paghe basse e in ritardo, forse 2 degli operai anche senza contratto e assicurazione. A parte Luigi Coclite, erano tutti immig...
<br>
Published Time: 2024-02-18T13-03-00-01-00
<br>
Images: <a href="https://blogger.googleusercontent.com/img/b/R29vZ2xl/AVvXsEhF9mE8Gtr39TEfznZHABBSvFu9eWXitBOppma9GvvLzX1zh2PfmEdWGZCOUaqVA8pCFyl-ALBQn-VYiacUhMqjyjAmXQVdGL_L73QapxgEqikcf0Itz84Aa1hg_ieaSkNcN6sUP00YOn6Q-x5OuXyt0T4erNKQTn7Su7LYekuhv5EiP0g4WdiEtmspGO-8/w640-h118/Progetto%20senza%20titolo%20-%202024-02-17T184608.489.jpg">000000.jpg</a>
</div>
<div class='content'>
<div class="post-body entry-content" id="post-body-1937942239606673763" itemprop="description articleBody">
 <div style="text-align: left;">
  <b>
   <i>
    <span>
     Sfruttamento, paghe basse e in ritardo, forse 2 degli operai anche senza contratto e assicurazione. A parte Luigi Coclite, erano tutti immigrati - immigrati che vanno bene in Italia quando possono essere sfruttati, pagati poco; lavoratori immigrati che se non muoiono nel viaggio per l'Italia, muoiono sul lavoro.
     <br/>
    </span>
   </i>
  </b>
  <b>
   <i>
    <span>
     Maledetti padroni, maledetto governo!
    </span>
   </i>
  </b>
 </div>
 <p>
  <b>
   <span>
    Taoufik Haidar, 43 anni, del Marocco,  Mohamed Toukabri, tunisino di 54 anni, Mohamed El Farhane, 24 anni, del Marocco, Luigi Coclite, 59 anni, originario di Teramo e residente a Collesalvetti. Ancora disperso è invece Bouzekri Rahimi del Marocco, 56 anni.
   </span>
  </b>
 </p>
 <p>
  <b>
   <span>
    Sono originari della Romania i tre feriti.
   </span>
  </b>
 </p>
 <table align="center" cellpadding="0" cellspacing="0" class="tr-caption-container" style="margin-left: auto; margin-right: auto;">
  <tbody>
   <tr>
    <td style="text-align: center;">
     <a href="https://blogger.googleusercontent.com/img/b/R29vZ2xl/AVvXsEhF9mE8Gtr39TEfznZHABBSvFu9eWXitBOppma9GvvLzX1zh2PfmEdWGZCOUaqVA8pCFyl-ALBQn-VYiacUhMqjyjAmXQVdGL_L73QapxgEqikcf0Itz84Aa1hg_ieaSkNcN6sUP00YOn6Q-x5OuXyt0T4erNKQTn7Su7LYekuhv5EiP0g4WdiEtmspGO-8/s899/Progetto%20senza%20titolo%20-%202024-02-17T184608.489.jpg" imageanchor="1" style="margin-left: auto; margin-right: auto;">
      <img border="0" data-original-height="167" data-original-width="899" height="118" src="https://blogger.googleusercontent.com/img/b/R29vZ2xl/AVvXsEhF9mE8Gtr39TEfznZHABBSvFu9eWXitBOppma9GvvLzX1zh2PfmEdWGZCOUaqVA8pCFyl-ALBQn-VYiacUhMqjyjAmXQVdGL_L73QapxgEqikcf0Itz84Aa1hg_ieaSkNcN6sUP00YOn6Q-x5OuXyt0T4erNKQTn7Su7LYekuhv5EiP0g4WdiEtmspGO-8/w640-h118/Progetto%20senza%20titolo%20-%202024-02-17T184608.489.jpg" srcset="https://blogger.googleusercontent.com/img/b/R29vZ2xl/AVvXsEhF9mE8Gtr39TEfznZHABBSvFu9eWXitBOppma9GvvLzX1zh2PfmEdWGZCOUaqVA8pCFyl-ALBQn-VYiacUhMqjyjAmXQVdGL_L73QapxgEqikcf0Itz84Aa1hg_ieaSkNcN6sUP00YOn6Q-x5OuXyt0T4erNKQTn7Su7LYekuhv5EiP0g4WdiEtmspGO-8/w640-h118/Progetto%20senza%20titolo%20-%202024-02-17T184608.489.jpg" width="640"/>
     </a>
    </td>
   </tr>
   <tr>
    <td class="tr-caption" style="text-align: center;">
     <span style="text-align: left;">
      <b>
       <i>
        <span>
         Da sinistra: Luigi Coclite, Mohamed El Farhane, Taoufik Haidar
        </span>
       </i>
      </b>
     </span>
    </td>
   </tr>
  </tbody>
 </table>
 <p>
  Haidar era in Italia da almeno 15 anni, per otto anni aveva preso casa a Palazzolo, da poco si era trasferito nella Bergamasca, a Chiuduno e fino allo scorso novembre 2023 era iscritto alla Fillea Cgl di Bergamo. Anche El Farhane risulta essere vissuto a Palazzolo per un paio di anni, e pare essersi spostato nella Bergamasca di recente. Idem gli altri operai. "Lavoravano per un’azienda edile di Chiari  Partivano in squadra tutti i lunedì mattina per andare in trasferta a lavorare e rientravano a casa il venerdì sera".
 </p>
 <p>
  “Mio zio - dice un nipote di Haidar - era una brava persona, lavorava duramente per mandare a sua moglie e ai due figli in Marocco i soldi necessari per vivere"; si lamentava che il datore di lavoro era in
  <span>
  </span>
 </p>
 <a name="more">
 </a>
 ritardo con i pagamenti.
 <p>
 </p>
 <p>
  Mohamed El Farhane, marocchino 24 anni, e il suo connazionale Taoufik Haidar, 43 anni, gli operai irregolari Italia. erano sprovvisti di permesso di soggiorno in corso di validità e del contratto. Mohamed El Farhane avrebbe presentato una domanda internazionale di protezione che gli sarebbe stata rifiutata,
 </p>
 <p>
  Luigi Coclite era specializzato nel lavoro con il calcestruzzo e nella gestione delle betoniere, lavorava in proprio. Lascia due figli, Lucrezia e Alessio, rispettivamente di 18 e 22 anni, che vivono a Vicarello con la madre Simona. Viene descritto da chi lo conosce come una persona forte e gentile.
 </p>
 <p>
  «Si muore di lavoro con stipendi da fame – è dell’avviso anche Paolo Fantappié, segretario generale Uil Toscana –. Ormai le aziende che vincono gli appalti altro non fanno che organizzare il lavoro, al massimo ne svolgono il 5 per cento, per il resto subappaltano a una rete di ditte. Subappalto equivale a sfruttamento, ed è spesso il comune denominatore delle stragi sul lavoro».
 </p>
 <p>
  L'azienda committente e la ditta appaltatrice del crollo nel cantiere Esselunga a Firenze sono le stesse degli incidenti avvenuti nel cantiere di un altro supermercato del gruppo lombardo della Gdo a Genova, nella zona di San Benigno avvenuto il 10 febbraio 2023 in cui tre operai erano rimasti feriti a causa del cedimento di una rampa del parcheggio a uso della nuova Esselunga: la Villata spa, l'immobiliare partecipata al 100% da Esselunga, e Aep, attività edilizie pavesi, con sede a Pieve del Cairo (Pavia).
 </p>
 <div style="clear: both;">
 </div>
</div>

</div>


<div class='source'><p>Source: <a href="https://proletaricomunisti.blogspot.com/2024/02/pc-18-febbraio-taoufik-haidar-luigi.html">https://proletaricomunisti.blogspot.com/2024/02/pc-18-febbraio-taoufik-haidar-luigi.html</a></p></div>
</div>
</body></html>