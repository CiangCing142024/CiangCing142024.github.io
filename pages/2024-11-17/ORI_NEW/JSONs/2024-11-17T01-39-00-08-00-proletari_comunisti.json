{"title": "pc 16 novembre - No alla militarizzazione della scuola targata Valditara/Meloni - basta militari nelle scuole  da Palermo", "published time": "2024-11-17T01:39:00+08:00", "images": [], "content": "<div class=\"post-body entry-content\" id=\"post-body-3289952424984931197\" itemprop=\"description articleBody\">\n <p>\n </p>\n <pre class=\"moz-quote-pre\" wrap=\"\"><b><span>Lo Slai Cobas per il sc denuncia come gravissimo quanto accaduto a Palermo nella scuola statale Borsellino, Istituto Comprensivo a Piazza Magione, dove alcuni giorni fa all\u2019interno di una iniziativa didattica per la sicurezza stradale alcuni vigili urbani, simulando un arresto, con l\u2019ausilio di un cane addestrato hanno sparato colpi di pistola a salve davanti ai piccoli alunni della scuola dell\u2019infanzia e della scuola primaria. </span></b>\n\nI bambini in particolare della scuola dell\u2019infanzia si sono impauriti e hanno iniziato a piangere, si legge in un quotidiano locale \u201c\u00abPap\u00e0 lo sai questa mattina hanno sparato a scuola per uccidere il cattivo, si \u00e8 sentito dire un genitore dalla figlia di 4 anni appena tornata dall\u2019asilo. \u201cLo giuro, per un secondo mi si \u00e8 gelato il sangue nelle vene \u2013 racconta il genitore \u2013 poi mi ha spiegato cosa era successo e sono rimasto sconvolto, senza parole\u00bb (da La Repubblica Palermo). \n\nE\u2019 paradossale che la Dirigente Scolastica che ha subito preso le distanze dall\u2019iniziativa non sapesse nei dettagli come questa sarebbe stata svolta, cos\u00ec come minimo sono ipocrite le scuse del Comandante dei vigili urbani alle famiglie dei bambini mentre ha fatto presente che da ora in poi queste iniziative non si organizzeranno pi\u00f9 nelle scuole di primo grado ma alle superiori si. Per gli studenti delle scuole di secondo grado nella scuola attuale che tanto piace al governo Meloni le esercitazioni militari e poliziesche vanno invece bene!\n\nEd \u00e8 stato assolutamente vergognoso utilizzare, per giustificarsi, il fatto che parecchi bambini della scuola primaria abbiano applaudito, ma i bambini sono bambini appunto e in generale seguono gli esempi, le incitazioni che arrivano dai cosiddetti adulti, da chi li dovrebbe educare, vedi alcune maestre che hanno incitato i bambini ad applaudire come si sente nel video pubblicato e diffuso sui mass media. \n\nDa pi\u00f9 parti si \u00e8 sollevato nell\u2019immediato lo stesso interrogativo: cosa c\u2019entrano gli spari, la simulazione di un\u2019azione repressiva con una iniziativa didattica volta alla sicurezza stradale? \n\nE se l\u2019interrogativo \u00e8 logico e naturale, purtroppo invece non c\u2019\u00e8 affatto da sorprendersi poich\u00e9 anche questa negativa \u201clezione\u201d fatta nella scuola di Palermo si inserisce nella concezione e azione concreta del governo Meloni/Valditara che mentre si riempie arrogantemente la bocca di \u201clegalit\u00e0\u201d a scuola, di \u201ceducazione alla convivenza civile\u201d di \u201ceducazione civica\u201d e via dicendo, nei fatti vuole invece sempre pi\u00f9 imporre una scuola che deve sempre pi\u00f9 essere quella dell\u2019alternanza scuola-lavoro al servizio della logica militare e della guerra, quella in cui agli studenti si insegna come usare il manganello, vedi l\u2019osceno caso di Genova, la scuola del voto in condotta e della repressione, dell\u2019umiliazione degli studenti alla Valditara maniera e contemporaneamente della loro irregimentazione, e come si vede gi\u00e0 sin da quando sono piccoli. \n\nEsprimendo solidariet\u00e0 agli alunni e ai genitori che hanno giustamente protestato, non possiamo che ribadire che questa scuola deve essere rigettata e combattuta ma per farlo occorre lottare ad ampio raggio contro il governo Meloni. \n\nSlai Cobas per il sindacato di classe Palermo\n\n\nInviato da iPhone</pre>\n <div style=\"clear: both;\">\n </div>\n</div>", "pdf_content": "", "pdf_links": [], "description": "Lo Slai Cobas per il sc denuncia come gravissimo quanto accaduto a Palermo nella scuola statale Borsellino, Istituto Comprensivo a Piazza ...", "author": ["maoist"], "source": "https://proletaricomunisti.blogspot.com/2024/11/pc-16-novembre-no-alla-militarizzazione.html", "source_name": "proletari comunisti"}