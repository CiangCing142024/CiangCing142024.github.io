{"title": "Verso il 25 novembre - per andare avanti nella lotta necessaria", "published time": "2024-11-16T01:49:00+08:00", "images": [], "content": "<div class=\"post-body entry-content\" id=\"post-body-6469237063037623514\" itemprop=\"description articleBody\">\n <div style=\"background: rgb(255, 255, 255); color: #080808; padding: 3px 6px;\">\n  <p align=\"left\" style=\"line-height: 100%; margin-bottom: 0cm;\">\n   <span style=\"font-family: arial;\">\n    <span>\n     <b>\n      Quest'anno l'aspetto principale \u00e8\nla mobilitazione nella giornata del 25 novembre.\n     </b>\n    </span>\n   </span>\n  </p>\n  <p align=\"left\" style=\"line-height: 100%; margin-bottom: 0cm;\">\n   <span style=\"font-family: arial;\">\n    Cadendo\nin un giorno feriale d\u00e0 la possibilit\u00e0 di fare nelle varie realt\u00e0\niniziative verso, con le operaie, lavoratrici, e anche verso le studentesse.\n   </span>\n  </p>\n  <div style=\"line-height: 100%; margin-bottom: 0cm; text-align: left;\">\n   <span style=\"font-family: arial;\">\n    Rispetto\nalla manifestazione nazionale del 23 novembre, rimandiamo al report e\nalla nostra valutazione dell'Assemblea nazionale a Roma di Non Una di\nMeno:\n    <br/>\n   </span>\n   <span style=\"font-family: arial;\">\n    <a href=\"https://femminismorivoluzionario.blogspot.com/2024/10/breve-report-parziale-sullassemblea.html\">\n     https://femminismorivoluzionario.blogspot.com/2024/10/breve-report-parziale-sullassemblea.html\n    </a>\n   </span>\n  </div>\n  <p align=\"left\" style=\"line-height: 100%; margin-bottom: 0cm;\">\n   <span style=\"font-family: arial;\">\n    Sulle\ndenunce fatte nel comunicato di annuncio dell\u2019Assemblea nazionale \u2013\ncome avevamo detto - siamo anche d'accordo: sul governo. Meloni,\nsulla situazione internazionale, ecc vi era una maggiore precisione,\nanche se rilevavamo alcune affermazioni su cui eravamo in disaccordo:\n    <a href=\"https://femminismorivoluzionario.blogspot.com/2024/10/info-assemblea-nazionale-di-nudm-la.html\">\n     https://femminismorivoluzionario.blogspot.com/2024/10/info-assemblea-nazionale-di-nudm-la.html\n    </a>\n   </span>\n  </p>\n  <p align=\"left\" style=\"line-height: 100%; margin-bottom: 0cm;\">\n   <span style=\"font-family: arial;\">\n    Poi, per\u00f2, l'assemblea nazionale ha messo in rilievo\nsoprattutto le cose negative. Qui abbiamo detto che, al di l\u00e0 delle\nprese di posizioni necessarie/dovute su Palestina, processo\nCecchettin, ci si arrampica sugli specchi degli scioperi,\nmobilitazioni degli altri, mettendo tra l\u2019altro insieme scioperi e\niniziative utili e altre da vedere se vanno appoggiate, per esempio\nlo sciopero nella scuola della Cgil. Certo, si tratta di tutta una\nserie di scadenze, di iniziative che in questa fase ci sono ed \u00e8\nbene che ci siano, ma non ci si mette a posto la coscienza\nelencandole. Ma affermando i contenuti del movimento delle donne.\nInoltre anche le denunce giuste senza individuare precisamente gli\nobiettivi oggi della nostra lotta \u2013 rovesciare il governo Meloni,\ncontro lo Stato, i padroni - diventano ripetitivi, senza tempo,\nquindi inutili.\n   </span>\n  </p>\n  <p align=\"left\" style=\"line-height: 100%; margin-bottom: 0cm;\">\n   <span style=\"font-family: arial;\">\n    La\nparola d\u2019ordine principale di Nudm: \u201cdisarmiamo il patriarcato\u201d,\n\u00e8 una parola d'ordine quantomeno arretrata rispetto a tutto quello\nche sta succedendo, che \u00e8 una rapida marcia di moderno fascismo\n(Trump insegna\u2026) dell'azione del governo contro le donne sia in\ntermini ideologici, sia in termini politici, sia di provvedimenti.\nQuindi porre ancora e sempre come aspetto principale la questione del\npatriarcato, non fa andare pi\u00f9 avanti la battaglia delle donne, anzi\nin un certo senso va pi\u00f9 indietro rispetto all'anno scorso.\n   </span>\n  </p>\n  <p align=\"left\" style=\"line-height: 100%; margin-bottom: 0cm;\">\n   <span style=\"font-family: arial;\">\n    Questo\nquando la realt\u00e0 sta andando pericolosamente avanti.\n   </span>\n  </p>\n  <p align=\"left\" style=\"line-height: 100%; margin-bottom: 0cm;\">\n   <span style=\"font-family: arial;\">\n    Pensiamo\nproprio ai femminicidi, in cui la pericolosit\u00e0 sta nel fatto che\nstanno diventando la \u201cnormale\u201d reazione degli uomini che odiano\nle donne, con la aperta complicit\u00e0 del clima fascista, sessista\nsviluppato dal governo Meloni, dai suoi squallidi ministri; con la\ncomplicit\u00e0 dello Stato che \u201carchivia\u201d le denunce delle donne, di\nalcuni Tribunali che fanno oscene sentenze a favore degli uomini\nassassini, giustificando le loro motivazioni. I femminicidi sono\nl'espressione pi\u00f9 tremenda di di quello che \u00e8 tutta la condizione,\nla non indipendenza delle donne a livello di lavoro, di salario che\nva sempre pi\u00f9 indietro e che a volte costringe a non rompere legami, la\nquestione del ruolo nella famiglia delle donne, chiamate a fare figli\nper il capitale e la patria, mentre va avanti sempre pi\u00f9 minaccioso\nl\u2019attacco al diritto d\u2019aborto, che significa diritto di scelta\ndelle donne, il ritorno ad un \u201cmoderno medioevo\u201d, ecc.\n   </span>\n  </p>\n  <p align=\"left\" style=\"line-height: 100%; margin-bottom: 0cm;\">\n   <span style=\"font-family: arial;\">\n    Quindi\nanche se questa manifestazione nazionale del 23 crediamo sar\u00e0 sempre\nmolto grossa non non fa dei passi avanti adeguati a livello dello\nscontro necessario contro il fascismo che sta andando avanti e che\nchiaramente utilizza anche e produce una versione moderna che\npossiamo chiamare \u201cpatriarcalismo\u201d. Ma parliamo di patriarcalismo\ne non di patriarcato, perch\u00e9 patriarcato \u00e8 una struttura\norganizzazione di un periodo storico dell\u2019umanit\u00e0 ben preciso,\nmentre altra cosa sono i suoi residui ideologici, culturali\nutilizzati in termini moderni.\n   </span>\n  </p>\n  <p style=\"line-height: 100%; margin-bottom: 0cm;\">\n   <span style=\"font-family: arial;\">\n    Noi\ndobbiamo porre in maniera chiara la necessit\u00e0 della rivoluzione, e\nquindi che cosa significa oggi in termini di organizzazione, di\nlotta.\n   </span>\n  </p>\n </div>\n <div style=\"clear: both;\">\n </div>\n</div>", "pdf_content": null, "pdf_links": [], "description": "Quest'anno l'aspetto principale \u00e8 la mobilitazione nella giornata del 25 novembre.   Cadendo in un giorno feriale d\u00e0 la possibilit\u00e0 di fare...", "author": ["fannyhill"], "source": "https://femminismorivoluzionario.blogspot.com/2024/11/verso-il-25-novembre-per-andare-avanti.html", "source_name": "femminismo proletario rivoluzionario"}