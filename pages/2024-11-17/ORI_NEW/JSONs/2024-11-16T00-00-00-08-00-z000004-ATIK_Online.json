{"published time": "2024-11-16T00:00:00+08:00", "images": ["https://www.atik-online.net/wp-content/uploads/2024/11/Ekran-Alintisi.png"], "content": "<div class=\"single-post-thumb\">\n <p class=\"IMAGE_ARCHIVED\">\n  &lt;The image of this location is in the list above, but in order to protect the site's traffic costs, it cannot be displayed here, sorry.&gt;\n </p>\n</div>\n<div class=\"entry\">\n <p>\n  <span style=\"font-size: small\">\n   Do\u011fu K\u00fcrdistan \u00d6zg\u00fcr Kad\u0131nlar Toplulu\u011fu (KJAR) \u00fcyesi olan siyasi tutsak We\u015fire M\u00fcradi Tahran \u0130slam Devrimi Mahkemesi taraf\u0131ndan 10 Kas\u0131m\u2019da vatana ihanet su\u00e7lamas\u0131yla \u201cyarg\u0131lanarak\u201d idam cezas\u0131na \u00e7apt\u0131r\u0131ld\u0131. M\u00fcradi, 1 A\u011fustos 2023\u2019te Do\u011fu K\u00fcrdistan\u2019\u0131n Sine Kentinde \u0130ran devlet g\u00fc\u00e7leri taraf\u0131ndan tutuklanarak, Evin Hapishanesi\u2019nde aylarca insanl\u0131k d\u0131\u015f\u0131 uygulamalara maruz kald\u0131. Duru\u015fmalarda kendini savunmas\u0131na bile izin verilmeyen K\u00fcrt aktivist M\u00fcradi, Evin hapishanesinden yazd\u0131\u011f\u0131 mektuplar\u0131nda kad\u0131n m\u00fccadelesinin \u00f6neminden bahsederek \u0130ran devletinin kad\u0131n d\u00fc\u015fman\u0131 politikalar\u0131n\u0131 te\u015fhir ederek m\u00fccadelesini her alanda s\u00fcrd\u00fcrmekteki kararl\u0131\u011f\u0131ndan bahsetti. \u0130ran devletinin t\u00fcm hukuksuz uygulamalar\u0131na kar\u015f\u0131 durarak ba\u015fta \u0130ran\u2019da ya\u015fayan kad\u0131nlar olmak \u00fczere d\u00fcnya kad\u0131n \u00f6rg\u00fctlerine seslenerek, bulundu\u011fumuz her alanda m\u00fccadeleyi y\u00fckselterek \u0130dam cezalar\u0131na mahkum olanlar\u0131n sesi olmaktan vazge\u00e7meyelim.\n  </span>\n </p>\n <p>\n  <span style=\"font-size: small\">\n   D\u00fcnyada en \u00e7ok idam cezas\u0131 uygulayan \u00fclkelerden biri olan \u0130ran\u2019da y\u00fczlerce ki\u015fi idam cezas\u0131 verildi ve verilmeye devam ediliyor. Son olarak Mahsa Amini eylemlerine kat\u0131lan 6 ki\u015fiye de idam cezas\u0131 verildi. Artan idam cezalar\u0131 \u0130nsan Haklar\u0131 Savunucular\u0131, Kad\u0131n Aktivistler ve K\u00fcrt direni\u015f\u00e7ileri ba\u015fta olmak \u00fczere \u0130ran devletine kar\u015f\u0131 muhalif olan ve m\u00fccadele y\u00fcr\u00fcten t\u00fcm muhalefet g\u00fc\u00e7lerine kar\u015f\u0131 uygulanmaktad\u0131r. \u0130damlar,\u00f6l\u00fcmler, tutuklamalar kad\u0131nlar ve ezilen haklara y\u00f6nelik hakl\u0131 me\u015fru m\u00fccadeleyi bast\u0131rma,sindirme ve yok etme politikas\u0131d\u0131r.\n  </span>\n </p>\n <p>\n  <span style=\"font-size: small\">\n   Y\u00fczy\u0131llard\u0131r d\u00fcnyan\u0131n her yerinde kad\u0131nlar erkek egemen sisteme kar\u015f\u0131 m\u00fccadele ediyor. \u0130ran ba\u015fta olmak \u00fczere Ortado\u011fuda ya\u015fanan sava\u015flarda sistemsel olarak kad\u0131n m\u00fccadelesini, kad\u0131n kazan\u0131mlar\u0131n\u0131 hedef alan erkek egemen sisteme kar\u015f\u0131 kad\u0131nlar ilmek ilmek \u00f6rd\u00fc\u011f\u00fc \u00f6rg\u00fctl\u00fc m\u00fccadeleyi b\u00fcy\u00fcterek devam ediyorlar.\n  </span>\n </p>\n <p>\n  <span style=\"font-size: small\">\n   \u0130ran devletinin bask\u0131c\u0131 ve katliamc\u0131 politikalar\u0131na son vermesi, idam cezalar\u0131n\u0131n durdurulmas\u0131 ve ba\u015fta siyasi tutsak We\u015fire M\u00fcradi olmak \u00fczere t\u00fcm politik tutsaklar bir an \u00f6nce serbest b\u0131rak\u0131lmal\u0131d\u0131r. Her ge\u00e7en g\u00fcn artarak devam eden idam cezas\u0131 uygulamalar\u0131na kar\u015f\u0131n ba\u015fta kad\u0131n \u00f6rg\u00fctleri olmak \u00fczere t\u00fcm muhalif ilerici demokratik kurumlar m\u00fccadele b\u00fcy\u00fcterek, idamlara dur demeliyiz.\n  </span>\n </p>\n <p>\n  <span style=\"font-size: small\">\n   <b>\n    Avrupa Kad\u0131n Dayan\u0131\u015fmas\u0131\n   </b>\n  </span>\n </p>\n <p>\n  <span style=\"font-size: small\">\n   K\u00fcrt Kad\u0131n Hareketi, Sosyalist Kad\u0131nlar Birli\u011fi, Kad\u0131n G\u00f6z\u00fcyle, Avrupa Demokratik Kad\u0131n Hareketi, Xeta Sor, Yeni Kad\u0131n\n  </span>\n </p>\n</div>", "source": "https://www.atik-online.net/blog/kadin-muecadelesi-yasatir-werise-muradinin-idamini-durduralim", "type": "article", "title": "Kad\u0131n M\u00fccadelesi Ya\u015fat\u0131r!  Weri\u015fe Muradi\u2019nin \u0130dam\u0131n\u0131 Durdural\u0131m!", "description": "Do\u011fu K\u00fcrdistan \u00d6zg\u00fcr Kad\u0131nlar Toplulu\u011fu (KJAR) \u00fcyesi olan siyasi tutsak We\u015fire M\u00fcradi Tahran \u0130slam D...", "author": ["muhabirpiro"], "categories": ["Bildiriler", "Haberler", "Kad\u0131n", "Manset"], "link-section": "haberler", "source_name": "ATIK Online"}