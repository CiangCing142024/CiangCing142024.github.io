{"title": "pc 16 novembre - L\u2019attacco ai giudici continua: \u00e8 la volta del ministro Urso", "published time": "2024-11-16T14:23:00+08:00", "images": ["https://blogger.googleusercontent.com/img/b/R29vZ2xl/AVvXsEjAEmjnDKC0oIG1oJKD9ML_AICil118WV_h5T_33Ap-DZpgj9sUP1gmA0d4qeFEQbqEQEFnqdyJMFXurDGGzhc0qvPGJz29WNiWKFmIKbAT5yJHb9KEYBlrzWlrJ2bSAoheGirbMc0IfqJVQ1XJDuZrN3wOzzINUHNOGn54E1iebmupIlwlg-xhgFvoi2vt/s970/depuratore%20priolo.jpg"], "content": "<div class=\"post-body entry-content\" id=\"post-body-3919734649394857316\" itemprop=\"description articleBody\">\n <p>\n </p>\n <div style=\"text-align: center;\">\n  <a href=\"https://blogger.googleusercontent.com/img/b/R29vZ2xl/AVvXsEjAEmjnDKC0oIG1oJKD9ML_AICil118WV_h5T_33Ap-DZpgj9sUP1gmA0d4qeFEQbqEQEFnqdyJMFXurDGGzhc0qvPGJz29WNiWKFmIKbAT5yJHb9KEYBlrzWlrJ2bSAoheGirbMc0IfqJVQ1XJDuZrN3wOzzINUHNOGn54E1iebmupIlwlg-xhgFvoi2vt/s970/depuratore%20priolo.jpg\" style=\"margin-left: 1em; margin-right: 1em;\">\n   <img border=\"0\" data-original-height=\"485\" data-original-width=\"970\" height=\"160\" src=\"https://blogger.googleusercontent.com/img/b/R29vZ2xl/AVvXsEjAEmjnDKC0oIG1oJKD9ML_AICil118WV_h5T_33Ap-DZpgj9sUP1gmA0d4qeFEQbqEQEFnqdyJMFXurDGGzhc0qvPGJz29WNiWKFmIKbAT5yJHb9KEYBlrzWlrJ2bSAoheGirbMc0IfqJVQ1XJDuZrN3wOzzINUHNOGn54E1iebmupIlwlg-xhgFvoi2vt/s970/depuratore%20priolo.jpg\" srcset=\"https://blogger.googleusercontent.com/img/b/R29vZ2xl/AVvXsEjAEmjnDKC0oIG1oJKD9ML_AICil118WV_h5T_33Ap-DZpgj9sUP1gmA0d4qeFEQbqEQEFnqdyJMFXurDGGzhc0qvPGJz29WNiWKFmIKbAT5yJHb9KEYBlrzWlrJ2bSAoheGirbMc0IfqJVQ1XJDuZrN3wOzzINUHNOGn54E1iebmupIlwlg-xhgFvoi2vt/s970/depuratore%20priolo.jpg\" width=\"320\"/>\n  </a>\n </div>\n <span style=\"text-align: justify;\">\n  Attaccare i giudici italiani di\nvolta in volta, tenendoli sotto pressione, \u00e8 diventato un gioco a staffetta tra\ni ministri di questo governo: dal lurido fascio-leghista Salvini a Urso, ma\nnaturalmente chi si \u00e8 riservato il ruolo principale in questo attacco \u00e8 la\nMeloni che ha trovato nel suo amico Musk un\u2019ottima spalla a stelle e strisce.\n </span>\n <p>\n </p>\n <p class=\"MsoNormal\" style=\"text-align: justify;\">\n  L\u2019obbiettivo \u00e8 naturalmente\nquello di screditare agli occhi dell\u2019opinione pubblica a tal punto i magistrati\nda metterli in difficolt\u00e0 e garantirsi un sostegno nel loro attacco che tende a\nmetterli sotto tutela del governo; l\u2019attacco principale di questi giorni \u00e8\nsoprattutto sull\u2019Albania ma non si disdegnano affatto tutte le altre occasioni\ncome quella afferrata al volo dall\u2019attuale ministro delle Imprese e del Made in\nItaly Adolfo Urso.\n  <o:p>\n  </o:p>\n </p>\n <p class=\"MsoNormal\" style=\"text-align: justify;\">\n  E il pretesto in questo caso \u00e8\nstata la sentenza sul depuratore Ias Spa (Industria Acqua Siracusana) della\n  <span>\n  </span>\n </p>\n <a name=\"more\">\n </a>\n zona industriale di Priolo Gargallo. La questione come scrivono alcuni\nquotidiani \u00e8 abbastanza complicata e va avanti da alcuni anni a colpi di\ndecreti (un po\u2019 come succede alla ex Ilva di Taranto). Sintetizzando: da tempo\nil depuratore che deve trattare gli scarichi delle industrie della zona, non\nfunziona e invece di depurare inquina, e per questo da due anni \u00e8 stato posto\nsotto sequestro da parte del magistrato di Siracusa; il governo ha fatto\nricorso e lo ha perso perch\u00e9 il Tribunale del riesame di Roma ha dato ragione\nal giudice di Siracusa, per cui \u201cle imprese della zona (alcune grandi come\nIsab, Versalis, Sonatrach e Sasol) non potranno conferire all\u2019impianto i loro\nreflui industriali.\u201d\n <o:p>\n </o:p>\n <p>\n </p>\n <p class=\"MsoNormal\" style=\"text-align: justify;\">\n  E questa altra sberla data \u201cin\npunta di diritto\u201d come dicono gli avvocati, ha fatto imbestialire Urso che,\ninferocito, ha accusato i giudici: \u201cPer colpire il governo colpiscono il Paese\u201d,\nuna frase senza senso, visto che i giudici applicano le leggi e visto\nsoprattutto che da anni le popolazioni locali protestano per il \u201cdisastro\nambientale\u201d come dicono le sentenze.\n  <o:p>\n  </o:p>\n </p>\n <p class=\"MsoNormal\" style=\"text-align: justify;\">\n  Ma Urso non ci sta e tira in\nballo naturalmente non solo l\u2019\u201cinteresse generale\u201d, ma anche strumentalmente il\nfuturo degli operai! \u00abAncora una volta la decisione di un Tribunale rischia di\nvanificare l\u2019azione di governo a tutela dell\u2019interesse generale. Stavolta ad\nessere colpito \u00e8 proprio il diritto al lavoro di migliaia di persone in una\nzona strategica della Sicilia.\u201d\n  <o:p>\n  </o:p>\n </p>\n <p class=\"MsoNormal\" style=\"text-align: justify;\">\n  I giudici, quindi, vorrebbero \u201cvanificare\nl\u2019azione del governo\u201d, come ripete ad ogni passo pure il fascioleghista\nSalvini, ma perch\u00e9 dovrebbero?\n  <o:p>\n  </o:p>\n </p>\n <p class=\"MsoNormal\" style=\"text-align: justify;\">\n  Per quanto riguarda la questione\ndel depuratore, la situazione \u00e8 certo complicata e si \u00e8 incancrenita nel tempo,\nma il ministro Urso, come tutto il suo governo, non pu\u00f2 assolutamente farsi\nportavoce degli interessi delle migliaia di lavoratori coinvolti, e che in\nquesto rimpallo di sentenze e responsabilit\u00e0 pagano tutto sulla propria pelle; tocca\na questi lavoratori rappresentare i propri interessi di classe ed entrare in\ncampo con la lotta necessaria contro i padroni che inquinano e il governo, regionale e nazionale, che\nli sostiene.\n  <o:p>\n  </o:p>\n </p>\n <div style=\"clear: both;\">\n </div>\n</div>", "pdf_content": "", "pdf_links": [], "description": "Attaccare i giudici italiani di volta in volta, tenendoli sotto pressione, \u00e8 diventato un gioco a staffetta tra i ministri di questo gover...", "author": ["prolcompal"], "source": "https://proletaricomunisti.blogspot.com/2024/11/pc-16-novembre-lattacco-ai-giudici.html", "source_name": "proletari comunisti"}