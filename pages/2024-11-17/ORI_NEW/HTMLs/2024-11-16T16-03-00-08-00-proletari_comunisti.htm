<html><body>
<div class='article'>
<div class='title'><h1>pc 16 novembre - Verso lo sciopero generale del 29, come rivolta sociale</h1></div>
<hr/>
<div class='metadata'>
<meta property="author" content="fannyhill"/>
<meta property="description" content="Il 29 novembre è stato indetto uno sciopero generale. È uno sciopero generale contro il governo, contro la sua manovra economica antioperaia..."/>
<meta property="published_time" content="2024-11-16T16:03:00+08:00"/>
<meta property="images" content=""/>
Author: fannyhill
<br>
Description: Il 29 novembre è stato indetto uno sciopero generale. È uno sciopero generale contro il governo, contro la sua manovra economica antioperaia...
<br>
Published Time: 2024-11-16T16:03:00+08:00
<br>
Images: 
</div>
<div class='content'>
<div class="post-body entry-content" id="post-body-8830331756072193037" itemprop="description articleBody">
 <p>
  Il 29 novembre è
stato indetto uno sciopero generale. È uno sciopero generale contro
il governo, contro la sua manovra economica antioperaia e
antipopolare, a favore dei ricchi e dei padroni che, nello stesso
tempo, taglia ulteriormente la sanità, la scuola e tanto altro.
 </p>
 <p style="line-height: 100%; margin-bottom: 0cm;">
  <b>
   Noi siamo
favorevoli allo sciopero generale e vi parteciperemo, e invitiamo
tutti gli operai, i lavoratori, le masse popolari a partecipare a
questo sciopero.
  </b>
 </p>
 <p style="line-height: 100%; margin-bottom: 0cm;">
  Ma non sono solo le
condizioni dei lavoratori e delle masse popolari colpiti nei salari,
nel lavoro, nei diritti, nelle condizioni di lavoro e di sicurezza,
in fabbrica e fuori dalla fabbrica, sul territorio che richiedono lo
sciopero generale, in questa occasione è necessario che gli operai,
i lavoratori e le masse popolari prestino estrema attenzione ad
  <b>
   altre
questioni legate a questo sciopero che sono inaccettabili
  </b>
  e che
spiegano anche perchè il Segretario della Cgil, Landini (la Cgil
insieme alla Uil sono promotori di questo sciopero generale) ha
dovuto dire che a fronte delle politiche governative e della
situazione generale che c'è nel paese “sarebbe necessaria una
  <b>
   rivolta sociale”.
  </b>
 </p>
 <p style="line-height: 100%; margin-bottom: 0cm;">
  Noi non crediamo
alle “rivolte sociali” promosse dal sindacato confederale, Cgil
compresa. In tutti questi anni le condizioni degli operai e dei
lavoratori, delle masse popolari su tutti i terreni sono peggiorate,
e non solo con questo governo ma anche con tutti i precedenti
governi, e Landini non ha mai parlato di “rivolta sociale” né
tanto meno gli scioperi che questi sindacati hanno promosso hanno
avuto un carattere di combattività, di forza che potesse
corrispondere agli interessi dei lavoratori e alle necessità che le
forme di lotta si adeguino a questi interessi.
 </p>
 <p style="line-height: 100%; margin-bottom: 0cm;">
  La rivolta sociale
in questo paese è da tempo che sarebbe necessaria. A parlare di
rivolta sociale, per
  <span>
  </span>
 </p>
 <a name="more">
 </a>
 quanto ci riguarda, siamo stati innanzitutto
noi, anche se pensiamo che tutte le organizzazioni sindacali di base
che hanno promosso scioperi e iniziative sicuramente sarebbero
favorevoli a una rivolta sociale, ma noi ne abbiamo parlato come
necessità del movimento dei lavoratori. I lavoratori senza passare
alla rivolta sociale non possono difendere le loro condizioni di vita
e di lavoro, i loro diritti, né possono strappare risultati ai
governi, questo in generale ma in particolare con questo governo che
per sue caratteristiche è organicamente antioperaio e antipopolare
perché sostenitore di una forma di governo e di un programma di
stampo fascista.
 <p>
 </p>
 <p style="line-height: 100%; margin-bottom: 0cm;">
  Quindi noi siamo
incondizionatamente per la rivolta sociale e siamo
incondizionatamente perchè lo sciopero del 29 non sia la
tradizionale passeggiata con i cortei, in cui più che il comizio dei
segretari sindacali non ci aspettiamo.
 </p>
 <p style="line-height: 100%; margin-bottom: 0cm;">
  <b>
   Siamo perché lo
sciopero generale sia un momento effettivo di rivolta sociale
  </b>
  ,
anche nelle forme, nei contenuti e, nello stesso tempo, siccome una
rivolta sociale non si improvvisa se non quando è spontanea, è
evidente che non basta dichiarare sciopero per il giorno 29 novembre
e parlare di rivolta perché questa rivolta sociale ci sia
effettivamente.
 </p>
 <p style="line-height: 100%; margin-bottom: 0cm;">
  Però aver posto la
necessità di una rivolta sociale in occasione di questo sciopero è
giusto e necessario e diventa ancora più giusto e necessario quando
vediamo come il governo ha reagito a questa parola d'ordine.
 </p>
 <p style="line-height: 100%; margin-bottom: 0cm;">
  Il capo dei
parlamentari di Fratelli d'Italia ha immediatamente detto:
“attenzione Landini che quello che dici è passibile di reato”,
quindi, sostanzialmente ha minacciato Landini, il sindacato e coloro
che hanno promosso questo sciopero considerandolo pericoloso per
l'ordine pubblico, per l'ordine statale, tale che andrebbe
incriminato il capo del sindacato maggioritario nel nostro paese che
ha parlato in questi termini dello sciopero.
 </p>
 <p style="line-height: 100%; margin-bottom: 0cm;">
  Quindi questo
governo risponde con le minacce di repressione nei confronti di uno
sciopero generale indetto dai sindacati maggioritari in questo paese:
  <b>
   questo è fascismo!
  </b>
  Questa è un'attitudine fascista
dittatoriale al servizio dei padroni, della grande finanza e dello
Stato del Capitale, che il governo ha inserito nel contesto della
dialettica dello scontro sociale.
 </p>
 <p style="line-height: 100%; margin-bottom: 0cm;">
  Quindi
  <b>
   è una
ragione in più per fare questo sciopero
  </b>
  , è una ragione in più
per mobilitare effettivamente i lavoratori nelle forme che è
possibile nell'attuale situazione perché rispondano non solo
rivendicando il cambio della manovra economica, come rivendicano i
sindacati confederali, non solo facendo proprie le rivendicazioni che
vengono da ampie parti dei sindacati di base, compreso noi che
promuoviamo autonomamente questo sciopero generale, ma assumendo il
fatto che
  <b>
   il governo vuole lo scontro sociale, vuole imporre con
la minacce dell’ordine pubblico, con l’attacco ai sindacati, al
diritto di sciopero, la sua politica economica
  </b>
  , che è la
politica dei padroni, dei capitalisti.
 </p>
 <p style="line-height: 100%; margin-bottom: 0cm;">
  Su questo il 29, noi
che per la rivolta sociale lo siamo per davvero, saremo sicuramente
in campo, nelle manifestazioni che pensiamo debbano essere di tutti,
larghe, perché
  <b>
   l'attacco del governo è a tutti;
  </b>
  <span style="font-weight: normal;">
  </span>
  <span style="font-weight: normal;">
   i
  </span>
  n questo caso
  <b>
   siamo
perché ci siano manifestazioni comuni, unitarie, innanzitutto sul
territorio
  </b>
  , perché solo sul territorio si può stabilire un
rapporto tra l'effettivo sciopero sui posti di lavoro - che è
difficile per tutti - e una mobilitazione fuori dai posti di lavoro,
in momenti che raccolgono le forze dei lavoratori, in particolare dei
lavoratori impegnati in vertenze a difesa del lavoro.
 </p>
 <p style="line-height: 100%; margin-bottom: 0cm;">
  Il 29 novembre noi
facciamo appello allo sciopero e alle manifestazioni di piazza perché
siano una forte denuncia e opposizione ai padroni e al governo e che
assumano la parola d'ordine della rivolta sociale necessaria a
cambiare le cose.
 </p>
 <p style="line-height: 100%; margin-bottom: 0cm;">
  <b>
   La rivolta
sociale serve innanzitutto ai lavoratori a cambiare il loro
atteggiamento
  </b>
  perché non solo è colpa delle direzioni sindacali
o della limitata forza delle organizzazioni sindacali di base se in
questo paese non si riesce a fare una lotta seria, vera, a difesa
delle condizioni di vita, di lavoro, di salario dei lavoratori e
delle ampie masse popolari, con una larga parte precaria, di poveri,
di disoccupati, ma questo dipende anche dall'atteggiamento dei
lavoratori che scelgono una posizione passiva e di attesa o che si
lamentano ma non si assumono le loro responsabilità di partecipare
agli scioperi,
  <b>
   di non considerare che lo sciopero è la principale
arma dei lavoratori per difendere diritti, salari, lavoro e dignità
  </b>
  .
 </p>
 <p style="line-height: 100%; margin-bottom: 0cm;">
  <a name="_GoBack">
  </a>
  Noi pensiamo che lo sciopero debba servire innanzitutto ai lavoratori
per permettergli di avere la possibilità, lo strumento, il canale,
il riferimento, l'occasione perché si scenda in lotta, perché solo
la lotta e lo sciopero sono le armi che in questo momento possono
servire ai lavoratori per difendersi dagli attacchi dei padroni ma
soprattutto per ricostruire la loro forza, la loro dignità, la loro
volontà di difendere gli interessi di classe e di comprendere che in
questo paese padroni e governo marciano verso il fascismo, verso la
dittatura aperta, perché vogliono che tutto sia a loro favore e
niente a favore dei lavoratori.
 </p>
 <p style="line-height: 100%; margin-bottom: 0cm;">
  <br/>
 </p>
 <div style="clear: both;">
 </div>
</div>
</div>


<div class='source'><p>Source: <a href="https://proletaricomunisti.blogspot.com/2024/11/pc-16-novembre-verso-lo-sciopero.html">https://proletaricomunisti.blogspot.com/2024/11/pc-16-novembre-verso-lo-sciopero.html</a></p></div>
</div>
</body></html>