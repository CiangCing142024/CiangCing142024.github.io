<html><body>
<div class='article'>
<div class='title'><h1>Verso il 25 novembre - per andare avanti nella lotta necessaria</h1></div>
<hr/>
<div class='metadata'>
<meta property="author" content="fannyhill"/>
<meta property="description" content="Quest'anno l'aspetto principale è la mobilitazione nella giornata del 25 novembre.   Cadendo in un giorno feriale dà la possibilità di fare..."/>
<meta property="published_time" content="2024-11-16T01:49:00+08:00"/>
<meta property="images" content=""/>
Author: fannyhill
<br>
Description: Quest'anno l'aspetto principale è la mobilitazione nella giornata del 25 novembre.   Cadendo in un giorno feriale dà la possibilità di fare...
<br>
Published Time: 2024-11-16T01:49:00+08:00
<br>
Images: 
</div>
<div class='content'>
<div class="post-body entry-content" id="post-body-6469237063037623514" itemprop="description articleBody">
 <div style="background: rgb(255, 255, 255); color: #080808; padding: 3px 6px;">
  <p align="left" style="line-height: 100%; margin-bottom: 0cm;">
   <span style="font-family: arial;">
    <span>
     <b>
      Quest'anno l'aspetto principale è
la mobilitazione nella giornata del 25 novembre.
     </b>
    </span>
   </span>
  </p>
  <p align="left" style="line-height: 100%; margin-bottom: 0cm;">
   <span style="font-family: arial;">
    Cadendo
in un giorno feriale dà la possibilità di fare nelle varie realtà
iniziative verso, con le operaie, lavoratrici, e anche verso le studentesse.
   </span>
  </p>
  <div style="line-height: 100%; margin-bottom: 0cm; text-align: left;">
   <span style="font-family: arial;">
    Rispetto
alla manifestazione nazionale del 23 novembre, rimandiamo al report e
alla nostra valutazione dell'Assemblea nazionale a Roma di Non Una di
Meno:
    <br/>
   </span>
   <span style="font-family: arial;">
    <a href="https://femminismorivoluzionario.blogspot.com/2024/10/breve-report-parziale-sullassemblea.html">
     https://femminismorivoluzionario.blogspot.com/2024/10/breve-report-parziale-sullassemblea.html
    </a>
   </span>
  </div>
  <p align="left" style="line-height: 100%; margin-bottom: 0cm;">
   <span style="font-family: arial;">
    Sulle
denunce fatte nel comunicato di annuncio dell’Assemblea nazionale –
come avevamo detto - siamo anche d'accordo: sul governo. Meloni,
sulla situazione internazionale, ecc vi era una maggiore precisione,
anche se rilevavamo alcune affermazioni su cui eravamo in disaccordo:
    <a href="https://femminismorivoluzionario.blogspot.com/2024/10/info-assemblea-nazionale-di-nudm-la.html">
     https://femminismorivoluzionario.blogspot.com/2024/10/info-assemblea-nazionale-di-nudm-la.html
    </a>
   </span>
  </p>
  <p align="left" style="line-height: 100%; margin-bottom: 0cm;">
   <span style="font-family: arial;">
    Poi, però, l'assemblea nazionale ha messo in rilievo
soprattutto le cose negative. Qui abbiamo detto che, al di là delle
prese di posizioni necessarie/dovute su Palestina, processo
Cecchettin, ci si arrampica sugli specchi degli scioperi,
mobilitazioni degli altri, mettendo tra l’altro insieme scioperi e
iniziative utili e altre da vedere se vanno appoggiate, per esempio
lo sciopero nella scuola della Cgil. Certo, si tratta di tutta una
serie di scadenze, di iniziative che in questa fase ci sono ed è
bene che ci siano, ma non ci si mette a posto la coscienza
elencandole. Ma affermando i contenuti del movimento delle donne.
Inoltre anche le denunce giuste senza individuare precisamente gli
obiettivi oggi della nostra lotta – rovesciare il governo Meloni,
contro lo Stato, i padroni - diventano ripetitivi, senza tempo,
quindi inutili.
   </span>
  </p>
  <p align="left" style="line-height: 100%; margin-bottom: 0cm;">
   <span style="font-family: arial;">
    La
parola d’ordine principale di Nudm: “disarmiamo il patriarcato”,
è una parola d'ordine quantomeno arretrata rispetto a tutto quello
che sta succedendo, che è una rapida marcia di moderno fascismo
(Trump insegna…) dell'azione del governo contro le donne sia in
termini ideologici, sia in termini politici, sia di provvedimenti.
Quindi porre ancora e sempre come aspetto principale la questione del
patriarcato, non fa andare più avanti la battaglia delle donne, anzi
in un certo senso va più indietro rispetto all'anno scorso.
   </span>
  </p>
  <p align="left" style="line-height: 100%; margin-bottom: 0cm;">
   <span style="font-family: arial;">
    Questo
quando la realtà sta andando pericolosamente avanti.
   </span>
  </p>
  <p align="left" style="line-height: 100%; margin-bottom: 0cm;">
   <span style="font-family: arial;">
    Pensiamo
proprio ai femminicidi, in cui la pericolosità sta nel fatto che
stanno diventando la “normale” reazione degli uomini che odiano
le donne, con la aperta complicità del clima fascista, sessista
sviluppato dal governo Meloni, dai suoi squallidi ministri; con la
complicità dello Stato che “archivia” le denunce delle donne, di
alcuni Tribunali che fanno oscene sentenze a favore degli uomini
assassini, giustificando le loro motivazioni. I femminicidi sono
l'espressione più tremenda di di quello che è tutta la condizione,
la non indipendenza delle donne a livello di lavoro, di salario che
va sempre più indietro e che a volte costringe a non rompere legami, la
questione del ruolo nella famiglia delle donne, chiamate a fare figli
per il capitale e la patria, mentre va avanti sempre più minaccioso
l’attacco al diritto d’aborto, che significa diritto di scelta
delle donne, il ritorno ad un “moderno medioevo”, ecc.
   </span>
  </p>
  <p align="left" style="line-height: 100%; margin-bottom: 0cm;">
   <span style="font-family: arial;">
    Quindi
anche se questa manifestazione nazionale del 23 crediamo sarà sempre
molto grossa non non fa dei passi avanti adeguati a livello dello
scontro necessario contro il fascismo che sta andando avanti e che
chiaramente utilizza anche e produce una versione moderna che
possiamo chiamare “patriarcalismo”. Ma parliamo di patriarcalismo
e non di patriarcato, perché patriarcato è una struttura
organizzazione di un periodo storico dell’umanità ben preciso,
mentre altra cosa sono i suoi residui ideologici, culturali
utilizzati in termini moderni.
   </span>
  </p>
  <p style="line-height: 100%; margin-bottom: 0cm;">
   <span style="font-family: arial;">
    Noi
dobbiamo porre in maniera chiara la necessità della rivoluzione, e
quindi che cosa significa oggi in termini di organizzazione, di
lotta.
   </span>
  </p>
 </div>
 <div style="clear: both;">
 </div>
</div>
</div>


<div class='source'><p>Source: <a href="https://femminismorivoluzionario.blogspot.com/2024/11/verso-il-25-novembre-per-andare-avanti.html">https://femminismorivoluzionario.blogspot.com/2024/11/verso-il-25-novembre-per-andare-avanti.html</a></p></div>
</div>
</body></html>