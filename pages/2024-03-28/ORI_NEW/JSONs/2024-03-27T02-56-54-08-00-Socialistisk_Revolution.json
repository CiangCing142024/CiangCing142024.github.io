{"published time": "2024-03-27T02:56:54+08:00", "images": [], "content": "<div class=\"entry-content\">\n <p>\n </p>\n <p class=\"has-text-align-justify\">\n  Efter lidt over et \u00e5r med SVM-regeringen har den politiske situation i Danmark \u00e6ndret sig drastisk. Regeringen blev planlagt og etableret i slutningen af 2022 efter det blev klart over for bourgeoisiet at de ikke kunne forts\u00e6tte deres m\u00e5de at herske p\u00e5, som de gjorde under den fejlagtigt kaldte \u00bbcorona-krise\u00ab. Efter den russiske imperialismes aggressionskrig mod Ukraine begyndte mange imperialistiske lande is\u00e6r i vesten at accelerere deres oprustning. Danmark er ikke nogen undtagelse, og derfra kom n\u00f8dvendigheden for bourgeoisiet af en centraliseret ud\u00f8vende magt til at gennemtrumfe militariseringen: SVM-regeringen.\n </p>\n <p class=\"has-text-align-justify\">\n  Regeringen blev fra starten af grundlagt p\u00e5 hykleri og l\u00f8gne. Partierne Venstre og Moderaterne gik begge p\u00e5 valg som oppositionspartier til Mette Frederiksen og hendes tyranni og h\u00e5ndtering af pandemien, men endte begge som hendes to sk\u00f8dehunde med prestige ministerposter fordelt p\u00e5 hvert regeringsparti. Regeringen spildte ikke tiden og startede brat ud med at afskaffe Store bededag p\u00e5 trods af b\u00e5de opposition, borgerforslag og offentligt opr\u00f8r om at bevare den. Siden har regeringen varetaget reaktion\u00e6ringeseringen af den borgerlige danske stat, med en centralisering hos den ud\u00f8vende magt i magtens tredeling, en voksende militarisering af b\u00e5de politi og milit\u00e6r og en voksende social chauvenisme og imperialistisk aggression.\n </p>\n <p>\n  Regeringen har samtidig v\u00e6ret miskrediteret fra dag \u00e9t og er blevet en historisk regering b\u00e5de p\u00e5 grund af dens karakter som flertalsregering, men ogs\u00e5 af dens lave legtitimitet overfor befolkningen \u2013 SVM-regeringen er hurtigt blevet den mest forhadte regering i l\u00e6ngere tid.\n </p>\n <p class=\"has-text-align-justify\">\n  Regeringen har trumfet b\u00e5de den permanente udstationering af yankee-tropper i Danmark igennem sammen med at mere end 2% af BNP nu skal bruges p\u00e5 milit\u00e6ret. Men samtidig mister regeringen lige nu sit flertal i takt med at op til flere politikere som Mads Fuglede har skiftet til Danmarksdemokraterne og at Moderaterne har mistet to mandater fordi de er blevet for uanst\u00e6ndige. Bl.a. har Jon Stephensen med sine upassende beskeder til en 19-\u00e5rig ungdomspartif\u00e6lle og den 28-\u00e5rige Mike Fonseca med sin grooming af en 15-\u00e5rig betydet at regeringen har mistet op til flere mandater i Folketinget, hvilket nu truer dens karakter som flertalsregering. Dette s\u00e6tter lige nu regeringen i en krise, hvor den enten m\u00e5 afsl\u00f8re sig selv endnu mere og indg\u00e5 alliance med miskrediterede skikkelser eller finde p\u00e5 andre l\u00f8sninger.\n </p>\n <p class=\"has-text-align-justify\">\n  SVM-regeringen og is\u00e6r Mette Frederiksen er samtidig blevet miskrediteret med deres fortsatte aktive st\u00f8tte til Israels folkedrab mod det pal\u00e6stinensiske folk. Dette p\u00e5 trods af \u00e6ndringen af deres strategi fra \u00e5ben ford\u00f8mmelse af den pal\u00e6stinensiske modstandskamp, til offentlig tavshed, men fortsat st\u00f8tte til Israel. Hvad man kan se heraf er en regering der er sv\u00e6kket og afsl\u00f8ret overfor og hadet af folket. Regeringen er et udtryk for den dybe krise og forr\u00e5dnelse af den danske imperialisme og imperialismen generelt. Regeringn har fortsat med at afsl\u00f8re den demokratiske facade og blufdemokrati i Danmark p\u00e5 samme m\u00e5de som den forhenv\u00e6rende regering gjorde under pandemien. Den viser samtidig hvordan at folket fortsat k\u00e6mper og g\u00f8r modstand mod regeringen og at hendelser som afskaffelsen af Store bededag, militeriseringen og bourgeisiets st\u00f8tte til Israel afsl\u00f8rer hvordan proletariatets interesser i Danmark er fuldkommen uforenelige med imperialismen.\n </p>\n</div>", "source": "https://socialistiskrevolution.wordpress.com/2024/03/26/efter-mere-end-et-ar-ved-magten-svm-regeringen-er-i-krise/", "type": "article", "title": "Efter mere end et \u00e5r ved magten: SVM-regeringen er i krise", "description": "Efter lidt over et \u00e5r med SVM-regeringen har den politiske situation i Danmark \u00e6ndret sig drastisk. Regeringen blev planlagt og etableret i slutningen af 2022 efter det blev klart over for bourgeoi\u2026", "modified time": "2024-03-26T18:56:54+00:00", "author": ["socialistiskrevolution"], "categories": ["Uncategorized"], "source_name": "Socialistisk Revolution"}