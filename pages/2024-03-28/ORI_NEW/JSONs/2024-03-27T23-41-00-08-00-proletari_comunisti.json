{"title": "pc 27 marzo - anche a Genova, irruzione degli studenti in Senato accademico contro gli accordi con Israele", "published time": "2024-03-27T23:41:00+08:00", "images": ["https://blogger.googleusercontent.com/img/b/R29vZ2xl/AVvXsEiNoYaBY7O7Cgd1IU871KQXpVng6YbSnxsmQlTnN-7IyE-MguTeUKdc3CJW5TEQ4BFfDKsYju-EFqxQeRLHYrltMducm2LksATcFiYSBOxMUJatEjy6ph3UhbTr9n63IZQHVTkcRsoHYj2bnvMW_hLoLKu1-YHRB6Wvs54u_a_jrjYgk0Gce130uFkke-s/s567/studenti-protesta-senato-accademico-854710.jpg"], "content": "<div class=\"post-body entry-content\" id=\"post-body-6396943321862933289\" itemprop=\"description articleBody\">\n <br/>\n <div class=\"gmail-single-top-block-container gmail-media-video gmail-vzaar gmail-dark-theme\">\n  <div class=\"gmail-single-top-block-container-wrapper\">\n   <div class=\"gmail-single-title-container\">\n    <h1 class=\"gmail-single-title\">\n     <span>\n      <div class=\"separator\" style=\"clear: both; text-align: center;\">\n       <a href=\"https://blogger.googleusercontent.com/img/b/R29vZ2xl/AVvXsEiNoYaBY7O7Cgd1IU871KQXpVng6YbSnxsmQlTnN-7IyE-MguTeUKdc3CJW5TEQ4BFfDKsYju-EFqxQeRLHYrltMducm2LksATcFiYSBOxMUJatEjy6ph3UhbTr9n63IZQHVTkcRsoHYj2bnvMW_hLoLKu1-YHRB6Wvs54u_a_jrjYgk0Gce130uFkke-s/s567/studenti-protesta-senato-accademico-854710.jpg\" imageanchor=\"1\" style=\"margin-left: 1em; margin-right: 1em;\">\n        <img border=\"0\" data-original-height=\"425\" data-original-width=\"567\" height=\"240\" src=\"https://blogger.googleusercontent.com/img/b/R29vZ2xl/AVvXsEiNoYaBY7O7Cgd1IU871KQXpVng6YbSnxsmQlTnN-7IyE-MguTeUKdc3CJW5TEQ4BFfDKsYju-EFqxQeRLHYrltMducm2LksATcFiYSBOxMUJatEjy6ph3UhbTr9n63IZQHVTkcRsoHYj2bnvMW_hLoLKu1-YHRB6Wvs54u_a_jrjYgk0Gce130uFkke-s/s567/studenti-protesta-senato-accademico-854710.jpg\" srcset=\"https://blogger.googleusercontent.com/img/b/R29vZ2xl/AVvXsEiNoYaBY7O7Cgd1IU871KQXpVng6YbSnxsmQlTnN-7IyE-MguTeUKdc3CJW5TEQ4BFfDKsYju-EFqxQeRLHYrltMducm2LksATcFiYSBOxMUJatEjy6ph3UhbTr9n63IZQHVTkcRsoHYj2bnvMW_hLoLKu1-YHRB6Wvs54u_a_jrjYgk0Gce130uFkke-s/s567/studenti-protesta-senato-accademico-854710.jpg\" width=\"320\"/>\n       </a>\n      </div>\n      <br/>\n     </span>\n    </h1>\n    <p class=\"gmail-single-excerpt\">\n     <b>\n      Una parte dei manifestanti ha sfondato la porta e interrotto la riunione. Contestato il rettore Federico Delfino\n     </b>\n    </p>\n   </div>\n  </div>\n </div>\n <p>\n  <b>\n   Genova\n  </b>\n  . Contro gli accordi economici e accademici tra governo, universit\u00e0 italiane,\n  <b>\n   Israele\n  </b>\n  e le aziende attive nella filiera bellica, oggi anche a Genova \u2013 come \nin tante altre citt\u00e0 \u2013 \u00e8 andata in scena la protesta degli studenti e di\n alcuni professori:\n  <b>\n   14 i docenti\n  </b>\n  , alcuni precari, che hanno sottoscritto l\u2019appello al rettore\n  <b>\n   Federico Delfino\n  </b>\n  per\n  <b>\n   interrompere i percorsi di collaborazione\n  </b>\n  che siano in qualche modo collegati con gli attacchi alla popolazione palestinese.\n </p>\n <div class=\"gmail-ads-container edibanner gmail-criteo\">\n  <div class=\"gmail-adunit\" id=\"gmail-div-gpt-ad-PN-BOXFULL-02_198\">\n   <div id=\"gmail-google_ads_iframe_/18796508/PN-BOXFULL-02_0__container__\" style=\"border: 0pt;\">\n   </div>\n  </div>\n </div>\n <p>\n  Protesta iniziata all\u2019alba con un\n  <b>\n   presidio\n  </b>\n  nell\u2019atrio del rettorato, in via Balbi 5, con striscioni, banchetti e \nuna mostra sulla storia del conflitto in Medio Oriente, ma poi sfociata \nin una vera\n  <b>\n   irruzione di un gruppo autonomo di studenti\n  </b>\n  nella sala che ospitava la riunione del\n  <b>\n   Senato accademico\n  </b>\n  , poi interrotta. Prima, per ore, gli stessi studenti avevano protestato fuori dalla porta urlando slogan come\n  <b>\n   \u201cFuori la Nato dall\u2019Universit\u00e0\u201d\n  </b>\n  , suonando tamburi e leggendo con il megafono le motivazioni del presidio.\n </p>\n <p>\n  ragazzi e ragazze, invece, hanno\n  <b>\n   contestato\n  </b>\n  apertamente il\n  <b>\n   rettore\n  </b>\n  Federico Delfino sia durante il Senato sia prima, durante un breve\n  <b>\n   incontro all\u2019interno del suo ufficio\n  </b>\n  .\n In questa occasione Delfino \u00e8 stato apostrofato con insulti del tipo \n\u201cgenocida, assassino\u201d perch\u00e9, non volendo acconsentire a sospendere gli \naccordi sotto accusa, \u00e8 stato definito complice di chi porta avanti i \nbombardamenti su Gaza.\n </p>\n <p>\n  <br/>\n </p>\n <div class=\"gmail-ads-container\">\n  <div class=\"gmail-adunit\" id=\"gmail-div-gpt-ad-PN-INCONTENT-01\">\n   <div id=\"gmail-google_ads_iframe_/18796508/PN-INCONTENT-01_0__container__\" style=\"border: 0pt;\">\n   </div>\n  </div>\n </div>\n <p>\n  Sul posto presenti funzionari della\n  <b>\n   Digos\n  </b>\n  . \u201cDopo un partecipato presidio, il rettore Delfino ha abbandonato la seduta del senato, riconfermando\n  <b>\n   nessun passo indietro\n  </b>\n  rispetto agli accordi di morte, nessun dialogo con gli studenti\u201d, dichiarano da Cambiare Rotta.\n </p>\n <p>\n  \u201cNella chiusura del confronto \u2013 concludono \u2013 ha poi sfruttato la mobilitazione per fare\n  <b>\n   passare la narrazione del contrasto tra studenti \u201cbuoni e democratici\u201d e studenti \u201ccattivi e violenti\u201d\n  </b>\n  (evitando accuratamente di parlare dei numerosi docenti presenti) per \ndividerci: rispediamo al mittente queste accuse, la comunit\u00e0 accademica \nnon si far\u00e0 dividere da tali strumentalizzazioni, uniti al fianco della \nresistenza palestinese\u201d.\n </p>\n <p>\n  <br/>\n </p>\n <div style=\"clear: both;\">\n </div>\n</div>", "pdf_content": "", "pdf_links": [], "description": "Una parte dei manifestanti ha sfondato la porta e interrotto la riunio...", "author": ["maoist"], "source": "https://proletaricomunisti.blogspot.com/2024/03/pc-27-marzo-anche-genova-irruzione.html", "source_name": "proletari comunisti"}