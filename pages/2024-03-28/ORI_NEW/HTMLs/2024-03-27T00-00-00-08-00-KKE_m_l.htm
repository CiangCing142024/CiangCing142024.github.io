<html><body>
<div class='article'>
<div class='title'><h1>Ακυρώθηκαν τα πρόστιμα για αφισοκόλληση στο ΚΚΕ(μ-λ) απ΄ τον Δήμο της Αθήνας - ΚΚΕ(μ-λ)</h1></div>
<hr/>
<div class='metadata'>
<meta property="author" content="ΚΚΕ(μ-λ)"/>
<meta property="categories" content=""/>
<meta property="description" content="Την ακύρωση των προστίμων για αφισοκόλληση, που είχε επιβάλει στο ΚΚΕ(μ-λ) κατά τη διάρκεια της προεκλογικής περιόδου των βουλευτικών εκλογών του Ιούνη του 2023, ανακοίνωσε ο Δήμος της Αθήνας, με σχετικό έγγραφό του, με το αιτιολογικό της «αναρμοδιότητας»."/>
<meta property="published_time" content="2024-03-27T00:00:00+08:00"/>
<meta property="tags" content="article"/>
<meta property="type" content="article"/>
<meta property="images" content="https://www.kkeml.gr/media/xayhwvth/kkeml-akyrosi-prostimwn.jpg"/>
Author: ΚΚΕ(μ-λ)
<br>
Categories: 
<br>
Description: Την ακύρωση των προστίμων για αφισοκόλληση, που είχε επιβάλει στο ΚΚΕ(μ-λ) κατά τη διάρκεια της προεκλογικής περιόδου των βουλευτικών εκλογών του Ιούνη του 2023, ανακοίνωσε ο Δήμος της Αθήνας, με σχετικό έγγραφό του, με το αιτιολογικό της «αναρμοδιότητας».
<br>
Published Time: 2024-03-27T00:00:00+08:00
<br>
Tags: article
<br>
Type: article
<br>
Images: <a href="https://www.kkeml.gr/media/xayhwvth/kkeml-akyrosi-prostimwn.jpg">000000.jpg</a>
</div>
<div class='content'>
<p class="IMAGE_ARCHIVED">
 &lt;The image of this location is in the list above, but in order to protect the site's traffic costs, it cannot be displayed here, sorry.&gt;
</p>
<div class="col-md-8 animate-box pt-2" data-animate-effect="fadeInLeft" id="fh5co-single-content">
 <p>
  Την ακύρωση των προστίμων για αφισοκόλληση, που είχε επιβάλει στο ΚΚΕ(μ-λ) κατά τη διάρκεια της προεκλογικής περιόδου των βουλευτικών εκλογών του Ιούνη του 2023, ανακοίνωσε ο Δήμος της Αθήνας, με σχετικό έγγραφό του, με το αιτιολογικό της «αναρμοδιότητας». Η επιβολή των δύο προστίμων, συνολικού ύψους 5.400 ευρώ από τον Δήμο της Αθήνας, καθώς κι ενός ακόμα, ύψους 18.000 ευρώ, απ’ την Περιφέρεια Αττικής, αποτέλεσε αιχμή καταγγελίας και κινητοποιήσεων της Οργάνωσης μας, απέναντι στη σαφή επιδίωξη πολιτικής φίμωσης και ποινικοποίησης της ελεύθερης διακίνησης των ιδεών. Αποτελεί πρόσχημα και τουλάχιστον υποκρισία η επίκληση της "καθαριότητας", ως λόγου ουσιαστικής δίωξης της αφίσας («απορρύπανση»). Όταν είναι αυτό το ίδιο, το σύστημα της εκμετάλλευσης και της εξάρτησης, η πολιτική επίτευξης του μέγιστου καπιταλιστικού κέρδους και οι πολιτικές που άσκησαν και ασκούν όλες οι κυβερνήσεις-διαχειριστές του, που ρυπαίνουν, μολύνουν και καταστρέφουν την ίδια την καθημερινότητα και τη ζωή των ανθρώπων του λαού, στις πόλεις και στην ύπαιθρο. Σε τσιμεντουπόλεις, σε μολυσμένες θάλασσες και ποτάμια, με ρυπογόνο αέρα, καμένα δάση, ακτινοβολίες, χωματερές ...
 </p>
 <p>
  Η ακύρωση των προστίμων από τον Δήμο ήταν αποτέλεσμα των κινητοποιήσεων στις οποίες πρωτοστάτησε η Οργάνωση μας, των καταγγελιών, των παραστάσεων διαμαρτυρίας στο Δημοτικό Συμβούλιο της Αθήνας, της αποφασιστικής πολιτικής της θέσης άρνησης να τα πληρώσει και της απαίτησης να ακυρωθούν, άμεσα, όλα τα πρόστιμα για αφισοκόλληση που έχουν επιβληθεί. Τόσο στην ίδια, όσο και σε άλλες δυνάμεις (ΚΚΕ, ΜΕΡΑ25).
 </p>
 <p>
  Ο αγώνας πρέπει να συνεχιστεί, με στόχο την ακύρωση και των προστίμων που επέβαλε η Περιφέρεια Αττικής, αλλά και για την υπεράσπιση της ελεύθερης πολιτικής δράσης, της διακίνησης των ιδεών, της αφισοκόλλησης, της ανάρτησης πανό, της διαδήλωσης και της απεργίας. Δικαιωμάτων αγώνα, που κι αυτά βρίσκονται στο στόχαστρο της επίθεσης του συστήματος, με διάφορα προσχήματα.
 </p>
 <p>
  <strong>
   Οι πολιτικές απόψεις δεν φιμώνονται!
  </strong>
 </p>
 <p>
  <strong>
   Η πολιτική δράση δεν καταστέλλεται!
  </strong>
 </p>
</div>
</div>


<div class='source'><p>Source: <a href="https://www.kkeml.gr/akyrwthikan-ta-prostima-gia-afisokollhsh-sto-kkeml-ap-ton-dhmo-ths-athinas/">https://www.kkeml.gr/akyrwthikan-ta-prostima-gia-afisokollhsh-sto-kkeml-ap-ton-dhmo-ths-athinas/</a></p></div>
</div>
</body></html>