{"published time": "2024-03-11T09-00-00-00-00", "images": ["https://socialistiskrevolution.files.wordpress.com/2024/03/vega1.png?w=640", "https://socialistiskrevolution.files.wordpress.com/2024/03/vega2.png?w=640"], "content": "<div class=\"entry-content\">\n <p class=\"has-text-align-justify\">\n  Til et arrangement i Store Vega for den 8. marts, Arbejdende Kvinders Internationale Kampdag, var statsminister Mette Frederiksen sammen med en masse andre borgerlige politikere og ministre blevet inviteret til at holde tale. Statsministeren n\u00e5ede dog kun at holde sin tale i f\u00e5 sekunder inden hun blev m\u00f8dt med pro-pal\u00e6stinensiske tilr\u00e5b som \u00bbMette Frederiksen, stop dit hykleri!\u00ab.\n </p>\n <p class=\"has-text-align-justify\">\n  Aftenen den 8. marts havde organisationen Kvinfo organiseret et \u00bbvidenscenter for k\u00f8n og ligestilling\u00ab fyldt med taler og andre shows for at markere kampdagen. Her skulle statsministeren Mette Frederiksen bl.a. holde tale og deltage sammen med mange andre borgerlige ministre og politikere. De borgerlige politikere havde h\u00e5bet p\u00e5 at kunne sprede deres hykleriske taler og pr\u00f8ve at misbruge den 8. marts til at forsone sig gennem deres imperialistiske feminisme. Disse dr\u00f8mme blev dog knust lige s\u00e5 snart Mette Frederiksen skulle g\u00e5 op p\u00e5 scenen og holde sin tale.\n </p>\n <figure class=\"wp-block-embed is-type-video is-provider-youtube wp-block-embed-youtube wp-embed-aspect-16-9 wp-has-aspect-ratio\">\n  <div class=\"wp-block-embed__wrapper\">\n   <span class=\"embed-youtube\" style=\"text-align:center; display: block;\">\n    <iframe allowfullscreen=\"true\" class=\"youtube-player\" height=\"465\" sandbox=\"allow-scripts allow-same-origin allow-popups allow-presentation allow-popups-to-escape-sandbox\" src=\"https://www.youtube.com/embed/d9JwQn0_cYo?version=3&amp;rel=1&amp;showsearch=0&amp;showinfo=1&amp;iv_load_policy=1&amp;fs=1&amp;hl=en&amp;autohide=2&amp;wmode=transparent\" style=\"border:0;\" width=\"825\">\n    </iframe>\n   </span>\n  </div>\n </figure>\n <p class=\"has-text-align-justify\">\n  Da Mette Frederiksen gik p\u00e5 scenen startede hun ud med at rose den forudg\u00e5ende tale om \u00bben mere fredelig verden\u00ab, men blev direkte efter m\u00f8dt med ford\u00f8mmende kampr\u00e5b. Aktivister fra Pal\u00e6stina Solidaritetsnetv\u00e6rket og folk fra publikum begyndte at r\u00e5be slagr\u00e5b som \u00bbMette, stop dit hykleri!\u00ab og \u00bbFree free Palestine!\u00ab. Samtidig blev et stort pal\u00e6stinaflag og andre politiske bannere med progressive paroler foldet ud over balkonerne i salen.\n </p>\n <figure class=\"wp-block-gallery has-nested-images columns-default is-cropped wp-block-gallery-1 is-layout-flex wp-block-gallery-is-layout-flex\" data-carousel-extra='{\"blog_id\":159656698,\"permalink\":\"https:\\/\\/socialistiskrevolution.wordpress.com\\/2024\\/03\\/11\\/mette-frederiksen-og-regeringen-blev-ydmyget-den-8-marts\\/\"}'>\n  <figure class=\"wp-block-image size-large\">\n   <img alt=\"\" class=\"wp-image-6748\" data-attachment-id=\"6748\" data-comments-opened=\"1\" data-id=\"6748\" data-image-caption=\"\" data-image-description=\"\" data-image-meta='{\"aperture\":\"0\",\"credit\":\"\",\"camera\":\"\",\"caption\":\"\",\"created_timestamp\":\"0\",\"copyright\":\"\",\"focal_length\":\"0\",\"iso\":\"0\",\"shutter_speed\":\"0\",\"title\":\"\",\"orientation\":\"0\"}' data-image-title=\"vega1\" data-large-file=\"https://socialistiskrevolution.files.wordpress.com/2024/03/vega1.png?w=640\" data-medium-file=\"https://socialistiskrevolution.files.wordpress.com/2024/03/vega1.png?w=240\" data-orig-file=\"https://socialistiskrevolution.files.wordpress.com/2024/03/vega1.png\" data-orig-size=\"640,800\" data-permalink=\"https://socialistiskrevolution.wordpress.com/2024/03/11/mette-frederiksen-og-regeringen-blev-ydmyget-den-8-marts/vega1/\" height=\"800\" loading=\"lazy\" sizes=\"(max-width: 640px) 100vw, 640px\" src=\"https://socialistiskrevolution.files.wordpress.com/2024/03/vega1.png?w=640\" srcset=\"https://socialistiskrevolution.files.wordpress.com/2024/03/vega1.png?w=640\" width=\"640\"/>\n  </figure>\n  <figure class=\"wp-block-image size-large\">\n   <img alt=\"\" class=\"wp-image-6749\" data-attachment-id=\"6749\" data-comments-opened=\"1\" data-id=\"6749\" data-image-caption=\"\" data-image-description=\"\" data-image-meta='{\"aperture\":\"0\",\"credit\":\"\",\"camera\":\"\",\"caption\":\"\",\"created_timestamp\":\"0\",\"copyright\":\"\",\"focal_length\":\"0\",\"iso\":\"0\",\"shutter_speed\":\"0\",\"title\":\"\",\"orientation\":\"0\"}' data-image-title=\"vega2\" data-large-file=\"https://socialistiskrevolution.files.wordpress.com/2024/03/vega2.png?w=640\" data-medium-file=\"https://socialistiskrevolution.files.wordpress.com/2024/03/vega2.png?w=240\" data-orig-file=\"https://socialistiskrevolution.files.wordpress.com/2024/03/vega2.png\" data-orig-size=\"640,800\" data-permalink=\"https://socialistiskrevolution.wordpress.com/2024/03/11/mette-frederiksen-og-regeringen-blev-ydmyget-den-8-marts/vega2/\" height=\"800\" loading=\"lazy\" sizes=\"(max-width: 640px) 100vw, 640px\" src=\"https://socialistiskrevolution.files.wordpress.com/2024/03/vega2.png?w=640\" srcset=\"https://socialistiskrevolution.files.wordpress.com/2024/03/vega2.png?w=640\" width=\"640\"/>\n  </figure>\n </figure>\n <p class=\"has-text-align-justify\">\n  Statsministeren fors\u00f8gte at forts\u00e6tte sin tale, men kunne ikke overd\u00f8ve de vrede demonstranter. L\u00f8beseddeler blev ogs\u00e5 kastet ned fra balkonerne. Det endte med at b\u00e5de hende og hele troppen af borgerlige imperialistiske ministre blev fordrevet fra Vega, eftersom de f\u00f8lte sig for \u00bbutrygge\u00ab.\n </p>\n <p class=\"has-text-align-justify\">\n  En anden video af l\u00f8besedler, som kastes ud fra balkonerne kan ses\n  <a href=\"https://scontent.cdninstagram.com/v/t66.30100-16/162164717_1488394698701919_3055227150542547127_n.mp4?_nc_ht=scontent-atl3-2.cdninstagram.com&amp;_nc_cat=103&amp;_nc_ohc=K-5Sgb5dfLQAX81ylB7&amp;edm=AP_V10EBAAAA&amp;ccb=7-5&amp;oh=00_AfBc0uKkLg-CxhwONy7B_iZpO-vaxdF1d1VQYOPbOxt_vw&amp;oe=65EF36AB&amp;_nc_sid=2999b8\">\n   her\n  </a>\n  .\n </p>\n <p class=\"has-text-align-justify\">\n  Politikerne gik derefter hjem og kommenterede vredt p\u00e5 sociale medier, om hvordan demokratiet var under angreb, fordi de blev afbrudt og kritiseret.\n </p>\n <p>\n  Bl.a. skriver Mette Frederiksen p\u00e5 Facebook:\n </p>\n <p class=\"has-text-align-justify\">\n  <em>\n   \u00bbJeg \u00e6rgrer mig over, at det ikke var muligt p\u00e5 grund af tilr\u00e5b fra salen. Der blev desv\u00e6rre r\u00e5bt s\u00e5 meget, at jeg ikke kunne tr\u00e6nge igennem, lyder det.\u00ab\n  </em>\n </p>\n <p class=\"has-text-align-justify\">\n  Ligeledes skriver kulturministeren Jacob Engel-Schmidt vredt p\u00e5 mediet tidligere kendt som Twitter:\n </p>\n <figure class=\"wp-block-embed is-type-rich is-provider-twitter wp-block-embed-twitter\">\n  <div class=\"wp-block-embed__wrapper\">\n   <div class=\"embed-twitter\">\n    <blockquote class=\"twitter-tweet\" data-dnt=\"true\" data-width=\"550\">\n     <p dir=\"ltr\" lang=\"da\">\n      \u00d8v!\n      <br/>\n      Forlod VEGA i aften uden at holde 8.marts-tale. Havde gl\u00e6det mig, men det blev utrygt, og statsministeren blev chikaneret af scenen af h\u00f8jlydte tilr\u00e5b.\n      <br/>\n      Frygter amerikanske tilstande er over os. Danmark er bygget p\u00e5 demokratiske samtaler og nuancer. Det skal vi holde fast i\n     </p>\n     \u2014 Jakob Engel-Schmidt (@engelschmidt)\n     <a href=\"https://twitter.com/engelschmidt/status/1766197040705368144?ref_src=twsrc%5Etfw\">\n      March 8, 2024\n     </a>\n    </blockquote>\n   </div>\n  </div>\n </figure>\n <p class=\"has-text-align-justify\">\n  Alt i alt var aftenen en total fiasko for den danske imperialismes h\u00f8jeste repr\u00e6sentanter i Folketinget, som direkte har det pal\u00e6stinensiske folks blod p\u00e5 deres h\u00e6nder. Hvad der skulle have v\u00e6ret en dag fyldt med forsoning og borgerlig fred endte ud i et stort politisk og moralsk nederlag for dem. Det danske bourgeoisi og deres repr\u00e6sentanter i Folketinget forts\u00e6tter med aktivt at st\u00f8tte og profittere p\u00e5 folkedrabet i Gaza, men de kan samtidig ikke t\u00e5le mosten, lige s\u00e5 snart de bliver konfronteret med konsekvenserne for deres handlinger. Derfor g\u00f8r de som de altid g\u00f8r, og klynker foran den borgerlige presse som om det var dem der var ofrene, bare fordi nogen kritiserede dem for deres aktive st\u00f8tte til folkedrab.\n </p>\n <p class=\"has-text-align-justify\">\n  Politikerne kan godt forts\u00e6tte deres nye strategi med at tie stille offentligt omkring st\u00f8tte til folkedrabet mod det pal\u00e6stinensiske folk, mens de aktivt st\u00f8tter Israel og giver dem garantier bag kulisserne. Men deres tomme ord og krokodillet\u00e5rer kan ikke skjule deres onde gerninger overfor folket og de forts\u00e6tter med at blive afsl\u00f8ret hver eneste dag.\n </p>\n <span id=\"wordads-inline-marker\" style=\"display: none;\">\n </span>\n</div>\n", "source": "https://socialistiskrevolution.wordpress.com/2024/03/11/mette-frederiksen-og-regeringen-blev-ydmyget-den-8-marts/", "type": "article", "title": "Mette Frederiksen og regeringen blev ydmyget den 8. marts", "description": "Til et arrangement i Store Vega for den 8. marts, Arbejdende Kvinders Internationale Kampdag, var statsminister Mette Frederiksen sammen med en masse andre borgerlige politikere og ministre blevet \u2026", "modified time": "2024-03-10T17:47:14+00:00", "author": ["socialistiskrevolution"], "categories": ["Uncategorized"]}