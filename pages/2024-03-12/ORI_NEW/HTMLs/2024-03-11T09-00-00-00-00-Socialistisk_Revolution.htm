<html><body>
<div class='article'>
<div class='title'><h1>Mette Frederiksen og regeringen blev ydmyget den 8. marts</h1></div>
<hr/>
<div class='metadata'>
<meta property="author" content="socialistiskrevolution"/>
<meta property="categories" content="Uncategorized"/>
<meta property="description" content="Til et arrangement i Store Vega for den 8. marts, Arbejdende Kvinders Internationale Kampdag, var statsminister Mette Frederiksen sammen med en masse andre borgerlige politikere og ministre blevet …"/>
<meta property="modified_time" content="2024-03-10T17:47:14+00:00"/>
<meta property="published_time" content="2024-03-11T09-00-00-00-00"/>
<meta property="type" content="article"/>
<meta property="images" content="https://socialistiskrevolution.files.wordpress.com/2024/03/vega1.png?w=640,
https://socialistiskrevolution.files.wordpress.com/2024/03/vega2.png?w=640"/>
Author: socialistiskrevolution
<br>
Categories: Uncategorized
<br>
Description: Til et arrangement i Store Vega for den 8. marts, Arbejdende Kvinders Internationale Kampdag, var statsminister Mette Frederiksen sammen med en masse andre borgerlige politikere og ministre blevet …
<br>
Modified Time: 2024-03-10T17:47:14+00:00
<br>
Published Time: 2024-03-11T09-00-00-00-00
<br>
Type: article
<br>
Images: <a href="https://socialistiskrevolution.files.wordpress.com/2024/03/vega1.png?w=640">000000.png?w=640</a>&nbsp;<a href="https://socialistiskrevolution.files.wordpress.com/2024/03/vega2.png?w=640">000001.png?w=640</a>
</div>
<div class='content'>
<div class="entry-content">
 <p class="has-text-align-justify">
  Til et arrangement i Store Vega for den 8. marts, Arbejdende Kvinders Internationale Kampdag, var statsminister Mette Frederiksen sammen med en masse andre borgerlige politikere og ministre blevet inviteret til at holde tale. Statsministeren nåede dog kun at holde sin tale i få sekunder inden hun blev mødt med pro-palæstinensiske tilråb som »Mette Frederiksen, stop dit hykleri!«.
 </p>
 <p class="has-text-align-justify">
  Aftenen den 8. marts havde organisationen Kvinfo organiseret et »videnscenter for køn og ligestilling« fyldt med taler og andre shows for at markere kampdagen. Her skulle statsministeren Mette Frederiksen bl.a. holde tale og deltage sammen med mange andre borgerlige ministre og politikere. De borgerlige politikere havde håbet på at kunne sprede deres hykleriske taler og prøve at misbruge den 8. marts til at forsone sig gennem deres imperialistiske feminisme. Disse drømme blev dog knust lige så snart Mette Frederiksen skulle gå op på scenen og holde sin tale.
 </p>
 <figure class="wp-block-embed is-type-video is-provider-youtube wp-block-embed-youtube wp-embed-aspect-16-9 wp-has-aspect-ratio">
  <div class="wp-block-embed__wrapper">
   <span class="embed-youtube" style="text-align:center; display: block;">
    <iframe allowfullscreen="true" class="youtube-player" height="465" sandbox="allow-scripts allow-same-origin allow-popups allow-presentation allow-popups-to-escape-sandbox" src="https://www.youtube.com/embed/d9JwQn0_cYo?version=3&amp;rel=1&amp;showsearch=0&amp;showinfo=1&amp;iv_load_policy=1&amp;fs=1&amp;hl=en&amp;autohide=2&amp;wmode=transparent" style="border:0;" width="825">
    </iframe>
   </span>
  </div>
 </figure>
 <p class="has-text-align-justify">
  Da Mette Frederiksen gik på scenen startede hun ud med at rose den forudgående tale om »en mere fredelig verden«, men blev direkte efter mødt med fordømmende kampråb. Aktivister fra Palæstina Solidaritetsnetværket og folk fra publikum begyndte at råbe slagråb som »Mette, stop dit hykleri!« og »Free free Palestine!«. Samtidig blev et stort palæstinaflag og andre politiske bannere med progressive paroler foldet ud over balkonerne i salen.
 </p>
 <figure class="wp-block-gallery has-nested-images columns-default is-cropped wp-block-gallery-1 is-layout-flex wp-block-gallery-is-layout-flex" data-carousel-extra='{"blog_id":159656698,"permalink":"https:\/\/socialistiskrevolution.wordpress.com\/2024\/03\/11\/mette-frederiksen-og-regeringen-blev-ydmyget-den-8-marts\/"}'>
  <figure class="wp-block-image size-large">
   <img alt="" class="wp-image-6748" data-attachment-id="6748" data-comments-opened="1" data-id="6748" data-image-caption="" data-image-description="" data-image-meta='{"aperture":"0","credit":"","camera":"","caption":"","created_timestamp":"0","copyright":"","focal_length":"0","iso":"0","shutter_speed":"0","title":"","orientation":"0"}' data-image-title="vega1" data-large-file="https://socialistiskrevolution.files.wordpress.com/2024/03/vega1.png?w=640" data-medium-file="https://socialistiskrevolution.files.wordpress.com/2024/03/vega1.png?w=240" data-orig-file="https://socialistiskrevolution.files.wordpress.com/2024/03/vega1.png" data-orig-size="640,800" data-permalink="https://socialistiskrevolution.wordpress.com/2024/03/11/mette-frederiksen-og-regeringen-blev-ydmyget-den-8-marts/vega1/" height="800" loading="lazy" sizes="(max-width: 640px) 100vw, 640px" src="https://socialistiskrevolution.files.wordpress.com/2024/03/vega1.png?w=640" srcset="https://socialistiskrevolution.files.wordpress.com/2024/03/vega1.png?w=640" width="640"/>
  </figure>
  <figure class="wp-block-image size-large">
   <img alt="" class="wp-image-6749" data-attachment-id="6749" data-comments-opened="1" data-id="6749" data-image-caption="" data-image-description="" data-image-meta='{"aperture":"0","credit":"","camera":"","caption":"","created_timestamp":"0","copyright":"","focal_length":"0","iso":"0","shutter_speed":"0","title":"","orientation":"0"}' data-image-title="vega2" data-large-file="https://socialistiskrevolution.files.wordpress.com/2024/03/vega2.png?w=640" data-medium-file="https://socialistiskrevolution.files.wordpress.com/2024/03/vega2.png?w=240" data-orig-file="https://socialistiskrevolution.files.wordpress.com/2024/03/vega2.png" data-orig-size="640,800" data-permalink="https://socialistiskrevolution.wordpress.com/2024/03/11/mette-frederiksen-og-regeringen-blev-ydmyget-den-8-marts/vega2/" height="800" loading="lazy" sizes="(max-width: 640px) 100vw, 640px" src="https://socialistiskrevolution.files.wordpress.com/2024/03/vega2.png?w=640" srcset="https://socialistiskrevolution.files.wordpress.com/2024/03/vega2.png?w=640" width="640"/>
  </figure>
 </figure>
 <p class="has-text-align-justify">
  Statsministeren forsøgte at fortsætte sin tale, men kunne ikke overdøve de vrede demonstranter. Løbeseddeler blev også kastet ned fra balkonerne. Det endte med at både hende og hele troppen af borgerlige imperialistiske ministre blev fordrevet fra Vega, eftersom de følte sig for »utrygge«.
 </p>
 <p class="has-text-align-justify">
  En anden video af løbesedler, som kastes ud fra balkonerne kan ses
  <a href="https://scontent.cdninstagram.com/v/t66.30100-16/162164717_1488394698701919_3055227150542547127_n.mp4?_nc_ht=scontent-atl3-2.cdninstagram.com&amp;_nc_cat=103&amp;_nc_ohc=K-5Sgb5dfLQAX81ylB7&amp;edm=AP_V10EBAAAA&amp;ccb=7-5&amp;oh=00_AfBc0uKkLg-CxhwONy7B_iZpO-vaxdF1d1VQYOPbOxt_vw&amp;oe=65EF36AB&amp;_nc_sid=2999b8">
   her
  </a>
  .
 </p>
 <p class="has-text-align-justify">
  Politikerne gik derefter hjem og kommenterede vredt på sociale medier, om hvordan demokratiet var under angreb, fordi de blev afbrudt og kritiseret.
 </p>
 <p>
  Bl.a. skriver Mette Frederiksen på Facebook:
 </p>
 <p class="has-text-align-justify">
  <em>
   »Jeg ærgrer mig over, at det ikke var muligt på grund af tilråb fra salen. Der blev desværre råbt så meget, at jeg ikke kunne trænge igennem, lyder det.«
  </em>
 </p>
 <p class="has-text-align-justify">
  Ligeledes skriver kulturministeren Jacob Engel-Schmidt vredt på mediet tidligere kendt som Twitter:
 </p>
 <figure class="wp-block-embed is-type-rich is-provider-twitter wp-block-embed-twitter">
  <div class="wp-block-embed__wrapper">
   <div class="embed-twitter">
    <blockquote class="twitter-tweet" data-dnt="true" data-width="550">
     <p dir="ltr" lang="da">
      Øv!
      <br/>
      Forlod VEGA i aften uden at holde 8.marts-tale. Havde glædet mig, men det blev utrygt, og statsministeren blev chikaneret af scenen af højlydte tilråb.
      <br/>
      Frygter amerikanske tilstande er over os. Danmark er bygget på demokratiske samtaler og nuancer. Det skal vi holde fast i
     </p>
     — Jakob Engel-Schmidt (@engelschmidt)
     <a href="https://twitter.com/engelschmidt/status/1766197040705368144?ref_src=twsrc%5Etfw">
      March 8, 2024
     </a>
    </blockquote>
   </div>
  </div>
 </figure>
 <p class="has-text-align-justify">
  Alt i alt var aftenen en total fiasko for den danske imperialismes højeste repræsentanter i Folketinget, som direkte har det palæstinensiske folks blod på deres hænder. Hvad der skulle have været en dag fyldt med forsoning og borgerlig fred endte ud i et stort politisk og moralsk nederlag for dem. Det danske bourgeoisi og deres repræsentanter i Folketinget fortsætter med aktivt at støtte og profittere på folkedrabet i Gaza, men de kan samtidig ikke tåle mosten, lige så snart de bliver konfronteret med konsekvenserne for deres handlinger. Derfor gør de som de altid gør, og klynker foran den borgerlige presse som om det var dem der var ofrene, bare fordi nogen kritiserede dem for deres aktive støtte til folkedrab.
 </p>
 <p class="has-text-align-justify">
  Politikerne kan godt fortsætte deres nye strategi med at tie stille offentligt omkring støtte til folkedrabet mod det palæstinensiske folk, mens de aktivt støtter Israel og giver dem garantier bag kulisserne. Men deres tomme ord og krokodilletårer kan ikke skjule deres onde gerninger overfor folket og de fortsætter med at blive afsløret hver eneste dag.
 </p>
 <span id="wordads-inline-marker" style="display: none;">
 </span>
</div>

</div>


<div class='source'><p>Source: <a href="https://socialistiskrevolution.wordpress.com/2024/03/11/mette-frederiksen-og-regeringen-blev-ydmyget-den-8-marts/">https://socialistiskrevolution.wordpress.com/2024/03/11/mette-frederiksen-og-regeringen-blev-ydmyget-den-8-marts/</a></p></div>
</div>
</body></html>