{"title": "L\u2019ira di Elena Cecchettin: \u201cMia sorella uccisa da un bianco perbene. Il governo fa propaganda\u201d", "published time": "2024-11-19T16:04:00+08:00", "images": [], "content": "<div class=\"post-body entry-content\" id=\"post-body-937850719282288189\" itemprop=\"description articleBody\">\n <div style=\"background: rgb(255, 255, 255); padding: 3px 6px;\">\n  <div style=\"background-attachment: initial; background-clip: initial; background-image: initial; background-origin: initial; background-position: initial; background-repeat: initial; background-size: initial; padding: 3px 6px;\">\n   <b>\n    <span style=\"\">\n     <span style=\"color: #080808; font-family: Verdana;\">\n      Valditara copre i violentatori, assassini italiani e vigliaccamente\n     </span>\n     <span style=\"color: #080808; font-family: Verdana;\">\n      strumentalizza Giulia e il dolore dei suoi familiari per attaccare i migranti- Valditara e questo governo devono essere cacciati!\n     </span>\n    </span>\n   </b>\n  </div>\n  <div style=\"background-attachment: initial; background-clip: initial; background-image: initial; background-origin: initial; background-position: initial; background-repeat: initial; background-size: initial; padding: 3px 6px;\">\n   <br/>\n  </div>\n  <div style=\"background-attachment: initial; background-clip: initial; background-image: initial; background-origin: initial; background-position: initial; background-repeat: initial; background-size: initial; padding: 3px 6px;\">\n   <span style=\"color: #080808; font-family: Verdana;\">\n    di Rosario Di Raimondo\n   </span>\n  </div>\n  <div style=\"background-attachment: initial; background-clip: initial; background-image: initial; background-origin: initial; background-position: initial; background-repeat: initial; background-size: initial; padding: 3px 6px;\">\n   <span style=\"color: #080808; font-family: Verdana;\">\n    ...\u201c\u00c8 stato il vostro bravo ragazzo\u201d, \u00e8 la frase che il 18 novembre di un anno fa, nel giorno del ritrovamento del corpo di Giulia Cecchettin, sua sorella Elena rilanci\u00f2 sui social. Assieme a un\u2019altra: \u201cBruceremo tutto\u201d. E poi, nei giorni successivi: \u201cIo non star\u00f2 mai zitta, non mi farete mai tacere\u201d. L\u2019eco di quelle parole \u00e8 riecheggiata ieri, alla fine di una giornata che doveva essere di ricordo e soprattutto impegno, segnata invece dalle parole di un ministro che ha ridotto le riflessioni sul patriarcato a inutile \u201cideologia\u201d e ha associato l\u2019immigrazione alla violenza di genere...\n   </span>\n  </div>\n  <div style=\"background-attachment: initial; background-clip: initial; background-image: initial; background-origin: initial; background-position: initial; background-repeat: initial; background-size: initial; padding: 3px 6px;\">\n   <span style=\"color: #080808; font-family: Verdana;\">\n    ...nel pomeriggio, pur senza citare il titolare dell\u2019Istruzione n\u00e9 gli altri esponenti politici presenti all\u2019iniziativa romana, Elena Cecchettin ha pubblicato questo messaggio su Instagram: \u201cForse, se invece di fare propaganda alla presentazione della fondazione che porta il nome di una ragazza uccisa da un ragazzo bianco, italiano e \u201cper bene\u201d, si ascoltasse non continuerebbero a morire centinaia di donne nel nostro paese ogni anno\u201d.\n   </span>\n  </div>\n  <div style=\"background-attachment: initial; background-clip: initial; background-image: initial; background-origin: initial; background-position: initial; background-repeat: initial; background-size: initial; padding: 3px 6px;\">\n   <span style=\"color: #080808; font-family: Verdana;\">\n    C\u2019era tanto rumore, quel freddo 5 dicembre, grazie ai diecimila in piazza. Ne aveva fatto altrettanto Elena Cecchettin nei giorni precedenti, costringendo il leader della Lega Matteo Salvini (il partito di Valditara), in quelle ore insolitamente garantista dopo l\u2019arresto di Turetta, ad aggiustare il tiro sulla vicenda. La sorella di Giulia lo aveva attaccato condividendo questo messaggio: \u201cMinistro dei trasporti che dubita della colpevolezza di Turetta. Perch\u00e9 bianco, perch\u00e9 di \u2018buona famiglia\u2019. Anche questa \u00e8 violenza, violenza di Stato\u201d.\n   </span>\n  </div>\n </div>\n <div style=\"clear: both;\">\n </div>\n</div>", "pdf_content": null, "pdf_links": [], "description": "Valditara copre i violentatori, assassini italiani e vigliaccamente\u00a0 strumentalizza Giulia e il dolore dei suoi familiari per attaccare i mi...", "author": ["fannyhill"], "source": "https://femminismorivoluzionario.blogspot.com/2024/11/lira-di-elena-cecchettin-mia-sorella.html", "source_name": "femminismo proletario rivoluzionario"}