{"title": "pc 19 novembre - Il Ponte sullo Stretto\u2026 cade in testa al fascioleghista Salvini", "published time": "2024-11-19T19:03:00+08:00", "images": ["https://blogger.googleusercontent.com/img/b/R29vZ2xl/AVvXsEg7-_Tqb4pT993VUj0EfBOc5yFCC-JZwpJ0SZmVlW7W5Cnm6Jpuzu9I9j6RI0LHJUMTvqwJpLyl9w-gO-X50KfndFnIpNnedF8Aucr5-ljGnrmpKpWAnCMKKHrMzxy4Z5dEFPB-kRPqCovSLN2M5jjQeXSS1nDvs8A9lyg6alutX4c_762HeolAxa7Nopas/s1200/matteo-salvini-ponte-sullo-stretto.jpg"], "content": "<div class=\"post-body entry-content\" id=\"post-body-4581908921726710530\" itemprop=\"description articleBody\">\n <p>\n </p>\n <div style=\"text-align: center;\">\n  <a href=\"https://blogger.googleusercontent.com/img/b/R29vZ2xl/AVvXsEg7-_Tqb4pT993VUj0EfBOc5yFCC-JZwpJ0SZmVlW7W5Cnm6Jpuzu9I9j6RI0LHJUMTvqwJpLyl9w-gO-X50KfndFnIpNnedF8Aucr5-ljGnrmpKpWAnCMKKHrMzxy4Z5dEFPB-kRPqCovSLN2M5jjQeXSS1nDvs8A9lyg6alutX4c_762HeolAxa7Nopas/s1200/matteo-salvini-ponte-sullo-stretto.jpg\" style=\"clear: left; float: left; margin-bottom: 1em; margin-right: 1em; text-align: justify;\">\n   <img border=\"0\" data-original-height=\"864\" data-original-width=\"1200\" height=\"163\" src=\"https://blogger.googleusercontent.com/img/b/R29vZ2xl/AVvXsEg7-_Tqb4pT993VUj0EfBOc5yFCC-JZwpJ0SZmVlW7W5Cnm6Jpuzu9I9j6RI0LHJUMTvqwJpLyl9w-gO-X50KfndFnIpNnedF8Aucr5-ljGnrmpKpWAnCMKKHrMzxy4Z5dEFPB-kRPqCovSLN2M5jjQeXSS1nDvs8A9lyg6alutX4c_762HeolAxa7Nopas/s1200/matteo-salvini-ponte-sullo-stretto.jpg\" srcset=\"https://blogger.googleusercontent.com/img/b/R29vZ2xl/AVvXsEg7-_Tqb4pT993VUj0EfBOc5yFCC-JZwpJ0SZmVlW7W5Cnm6Jpuzu9I9j6RI0LHJUMTvqwJpLyl9w-gO-X50KfndFnIpNnedF8Aucr5-ljGnrmpKpWAnCMKKHrMzxy4Z5dEFPB-kRPqCovSLN2M5jjQeXSS1nDvs8A9lyg6alutX4c_762HeolAxa7Nopas/s1200/matteo-salvini-ponte-sullo-stretto.jpg\" width=\"227\"/>\n  </a>\n  <div style=\"text-align: left;\">\n   <span style=\"text-align: justify;\">\n    Alla Lega di Salvini non ne va\nbene una in questi ultimi tempi (e quindi al governo di cui fa parte in quanto\na propaganda), dalla bocciatura della legge sull\u2019autonomia differenziata di\nCalderoli, l\u2019autore del famigerato Porcellum), alla commissione di Valutazione\nper l\u2019impatto ambientale che di fatto rinvia, e di tanto, l\u2019approvazione\ndefinitiva del progetto per il Ponte di Messina.\n   </span>\n  </div>\n </div>\n <p class=\"MsoNormal\" style=\"text-align: justify;\">\n  Certo la bocciatura della legge\nsull\u2019autonomia \u00e8 veramente un duro colpo, ma anche quella del Ponte non\nscherza, perch\u00e9 manda a gambe all\u2019aria la propaganda fatta in pompa magna e a\npiene mani dell\u2019attuale ministro delle infrastrutture il giorno dell\u2019\u201capprovazione\u201d\ndel progetto da parte del Ministero.\n  <o:p>\n  </o:p>\n </p>\n <p class=\"MsoNormal\" style=\"text-align: justify;\">\n  \u00c8 notizia riportata oggi dal\nquotidiano la Repubblica, infatti, che se \u00e8 vero che il ministero\n  <span>\n  </span>\n  dell\u2019Ambiente\ndel suo collega Pichetto Fratin (ma ricordiamo che anche la commissione \u00e8\ncomposta tra gli altri da dirigenti di FdI e Lega!) ha dato parere favorevole\nal progetto \u201cdefinitivo\u201d \u00e8\n  <span>\n  </span>\n </p>\n <a name=\"more\">\n </a>\n altrettanto vero\n <span>\n </span>\n che la stessa commissione di\nValutazione impatto ambientale ha imposto ben 62 integrazioni e studi alla\nsociet\u00e0 committente Stretto di Messina spa \u201cche di fatto smontano i piani, e in\nparte anche le carte, del governo\u201d.\n <o:p>\n </o:p>\n <p>\n </p>\n <p class=\"MsoNormal\" style=\"text-align: justify;\">\n  \u201cI progettisti \u2013 dice il\nquotidiano - assicurano che il Ponte resister\u00e0 \u2018almeno 200 anni\u2019 e a \u2018sismi di\nmagnitudo Richter fino a 7,1\u2019\u201d. I progettisti hanno proprio esagerato proprio\nsu quest\u2019ultimo punto! tanto che \u201c\u2026 la commissione Via d\u00e0 ragione di fatto\nall\u2019allarme lanciato dal presidente dell\u2019Istituto nazionale di geofisica e\nvulcanologia (Ingv) Carlo Doglioni sui mancati esami in tema di faglie attive e\nrischio sismico\u201d per cui \u201cIl proponente deve presentare \u2013 si legge nel parere\ndella commissione Via - uno studio in cui siano maggiormente approfondite le\nindagini geofisiche, sismologiche e paleosismologiche e la caratterizzazione\ndelle faglie ritenibili ancora attive\u201d.\n  <o:p>\n  </o:p>\n </p>\n <p class=\"MsoNormal\" style=\"text-align: justify;\">\n  E se a questo si aggiungono le\nprescrizioni sulla richiesta di analisi dei \u201cflussi di traffico attesi in linea\ncon quelli tipici di settore\u201d, il \u201cmonitoraggio dell\u2019evoluzione della costa\u201d\nper evitare il dissesto idrogeologico, quello sulla flora e la fauna; la\nrevisione dell\u2019altezza del Ponte (65 metri risultano insufficienti per il\npassaggio delle navi pi\u00f9 grandi) e \u201csull\u2019approvvigionamento idrico del\ncantiere\u201d, che rischia di fare restare a secco la citt\u00e0 di Messina, \u00e8 chiaro\nche i tempi previsti da Salvini per l\u2019apertura dei cantieri nei primi mesi del\n2025, saltano!\n  <o:p>\n  </o:p>\n </p>\n <p class=\"MsoNormal\" style=\"text-align: justify;\">\n  Ma all\u2019interno dell\u2019articolo c\u2019\u00e8\nanche la notizia che riguarda quello che sembra un tentativo di \u201cagevolare\u201d il\nprogetto, grazie alla collaborazione \u201ca titolo personale\u201d di due ricercatori\ndell\u2019Ingv (tanto che Doglioni ha voluto prendere le distanze dai due); grazie\nad una convezione con la Stretto di Messina, comunque, l\u2019Ingv ha ricevuto 26\nmila euro.\n  <o:p>\n  </o:p>\n </p>\n <p class=\"MsoNormal\" style=\"text-align: justify;\">\n  Tutto questo con fa che\nrafforzare le ragioni ambientalistiche e politiche della popolazione locale,\ndei movimenti, dei militanti sindacali e politici che in questi anni si sono\nopposti con tante manifestazioni e proteste al progetto da vero \u201cdisastro\necologico e sociale\u201d della realizzazione del Ponte sullo Stretto di Messina\u2026 e,\nin continuazione, il 16 novembre il Comitato \u201cVogliamo l\u2019acqua dal rubinetto\u201d organizza\nun\u2019altra manifestazione di piazza, perch\u00e9 non si pu\u00f2 e non si deve abbandonare\nla lotta contro il governo e i suoi ministri della catastrofe ambientale, della\nguerra\u2026\n  <o:p>\n  </o:p>\n </p>\n <div style=\"clear: both;\">\n </div>\n</div>", "pdf_content": "", "pdf_links": [], "description": "Alla Lega di Salvini non ne va bene una in questi ultimi tempi (e quindi al governo di cui fa parte in quanto a propaganda), dalla bocciat...", "author": ["prolcompal"], "source": "https://proletaricomunisti.blogspot.com/2024/11/pc-19-novembre-il-ponte-sullo-stretto.html", "source_name": "proletari comunisti"}