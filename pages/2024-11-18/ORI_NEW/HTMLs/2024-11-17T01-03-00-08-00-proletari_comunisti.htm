<html><body>
<div class='article'>
<div class='title'><h1>pc 16 novembre - Mattarella, si conferma pienamente "Re travicello"</h1></div>
<hr/>
<div class='metadata'>
<meta property="author" content="fannyhill"/>
<meta property="description" content="Come possiamo leggere in Wikipedia: "Re travicello si usa per indicare, spesso in senso dispregiativo, un sovrano inetto o  una persona che ..."/>
<meta property="published_time" content="2024-11-17T01:03:00+08:00"/>
<meta property="images" content="https://blogger.googleusercontent.com/img/b/R29vZ2xl/AVvXsEi0HrNjX5EK3vHlYNLfhdT6p2sJ_pkoZoC0sAciRkIu-MD9PmZ0hfxU-ulEPnMWWXh9vzvk4-hOV1t69lBXCMHbz2QYpV0IuspfQyx7q1smGbbxSgFLAHIWe3D2C6PmpQAalyq2zay0Coc2AvSM30chLe36mJmwS7t4ArWwxeCXCJlU1ZqbewrwcZ3Qw9QU/s275/download.jpg"/>
Author: fannyhill
<br>
Description: Come possiamo leggere in Wikipedia: "Re travicello si usa per indicare, spesso in senso dispregiativo, un sovrano inetto o  una persona che ...
<br>
Published Time: 2024-11-17T01:03:00+08:00
<br>
Images: <a href="https://blogger.googleusercontent.com/img/b/R29vZ2xl/AVvXsEi0HrNjX5EK3vHlYNLfhdT6p2sJ_pkoZoC0sAciRkIu-MD9PmZ0hfxU-ulEPnMWWXh9vzvk4-hOV1t69lBXCMHbz2QYpV0IuspfQyx7q1smGbbxSgFLAHIWe3D2C6PmpQAalyq2zay0Coc2AvSM30chLe36mJmwS7t4ArWwxeCXCJlU1ZqbewrwcZ3Qw9QU/s275/download.jpg">000000.jpg</a>
</div>
<div class='content'>
<div class="post-body entry-content" id="post-body-2461984685873025949" itemprop="description articleBody">
 <p>
 </p>
 <div class="separator" style="clear: both; text-align: center;">
  <a href="https://blogger.googleusercontent.com/img/b/R29vZ2xl/AVvXsEi0HrNjX5EK3vHlYNLfhdT6p2sJ_pkoZoC0sAciRkIu-MD9PmZ0hfxU-ulEPnMWWXh9vzvk4-hOV1t69lBXCMHbz2QYpV0IuspfQyx7q1smGbbxSgFLAHIWe3D2C6PmpQAalyq2zay0Coc2AvSM30chLe36mJmwS7t4ArWwxeCXCJlU1ZqbewrwcZ3Qw9QU/s275/download.jpg" imageanchor="1" style="margin-left: 1em; margin-right: 1em;">
   <img border="0" data-original-height="183" data-original-width="275" height="183" src="https://blogger.googleusercontent.com/img/b/R29vZ2xl/AVvXsEi0HrNjX5EK3vHlYNLfhdT6p2sJ_pkoZoC0sAciRkIu-MD9PmZ0hfxU-ulEPnMWWXh9vzvk4-hOV1t69lBXCMHbz2QYpV0IuspfQyx7q1smGbbxSgFLAHIWe3D2C6PmpQAalyq2zay0Coc2AvSM30chLe36mJmwS7t4ArWwxeCXCJlU1ZqbewrwcZ3Qw9QU/s275/download.jpg" srcset="https://blogger.googleusercontent.com/img/b/R29vZ2xl/AVvXsEi0HrNjX5EK3vHlYNLfhdT6p2sJ_pkoZoC0sAciRkIu-MD9PmZ0hfxU-ulEPnMWWXh9vzvk4-hOV1t69lBXCMHbz2QYpV0IuspfQyx7q1smGbbxSgFLAHIWe3D2C6PmpQAalyq2zay0Coc2AvSM30chLe36mJmwS7t4ArWwxeCXCJlU1ZqbewrwcZ3Qw9QU/s275/download.jpg" width="275"/>
  </a>
 </div>
 <br/>
 Come possiamo leggere in Wikipedia: "Re travicello si usa per indicare, spesso in senso dispregiativo, un sovrano inetto o 
una persona che occupa una posizione importante, ma che non ha autorità o
 capacità sufficienti a esercitarne il potere".
 <p>
 </p>
 <p>
  Ma non è questo che ha fatto e che fa il Presidente Mattarella? E l'altro giorno  all’evento per i 25 anni dell’Osservatorio Permanente Giovani-Editori, di fronte a degli studenti in modo pietoso e imbarazzante ha cercato pure di giustificarsi:
  <i>
   "Ho promulgato leggi che non condividevo, ma era mio dovere farlo... erano state votate dal Parlamento e io ho il dovere di promulgare a meno che non siano evidenti incostituzionalità"
  </i>
  .
 </p>
 <p>
  Ma Mattarella, come dicono anche dei lavoratori, è diventato un "presidente firmaiolo"; firma tutto anche leggi platealmente illegittime; dando in questo un grande appoggio, legittimità ad un governo oggi della Meloni che per sua stessa composizione, per i principi che proclama, per gli atti, i decreti che vara totalmente antidemocratici, è fuori dalla Costituzione antifascista, .
 </p>
 <p>
  E' falso quello che ha detto Mattarella. Ha firmato eccome leggi, o avalla norme in approvazione che
  <span>
  </span>
 </p>
 <a name="more">
 </a>
 sono apertamente anticostituzionali. Ne citiamo alcune
 <p>
 </p>
 <p>
  L'Autonomia differenziata - vi è stata recentemente la bocciatura da parte della Corte Costituzionale, in particolare nella parte che riguarda i Lep: la Consulta ha detto che è incostituzionale che vengano decisi dal governo, con dpcm.
 </p>
 <p>
  Il Premierato è in contrasto con la Costituzione.
 </p>
 <p>
  La questione della separazione del potere esecutivo da quello giudiziario, che sta comportando un attacco continuo alla Magistratura è in contrasto con gli artt. 101 e 104 della Costituzione che pongono la questione della indipendenza della Magistratura.
 </p>
 <p>
  Tutte le norme anti migranti sono in aperto contrasto col diritto d'asilo previsto dall'art. 10 della Costituzione.
 </p>
 <p>
  Il Ddl 1660 introduce nuovi reati e quindi sanzioni, condanne, che violano apertamente principi democratici della Costituzione. Che farà Mattarella, non lo firmerà?
 </p>
 <p>
  Per non parlare di tutte le dichiarazioni di ministri del governo, del presidente del Senato che si rifanno apertamente al fascismo, legittimano manifestazioni di fascisti contro i principi e articoli antifascisti della Costituzione. Ma Mattarella, che dovrebbe essere garante della Costituzione, non dice nulla.
 </p>
 <p>
  Come nulla ha fatto o fa a fronte delle decisioni del governo di sostegno alle guerre, di usare anche fondi per le spese sociali per gli armamenti, alla faccia dell'art.11 della Costituzione...
 </p>
 <p>
  E potremmo continuare
 </p>
 <div style="clear: both;">
 </div>
</div>
</div>


<div class='source'><p>Source: <a href="https://proletaricomunisti.blogspot.com/2024/11/pc-16-novembre-mattarella-si-conferma.html">https://proletaricomunisti.blogspot.com/2024/11/pc-16-novembre-mattarella-si-conferma.html</a></p></div>
</div>
</body></html>