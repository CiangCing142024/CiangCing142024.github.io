<html><body>
<div class='article'>
<div class='title'><h1>Ηγουμενίτσα- πορεία Πολυτεχνείου</h1></div>
<hr/>
<div class='metadata'>
<meta property="author" content="Αντίσταση στις γειτονιές!"/>
<meta property="description" content=""/>
<meta property="labels" content="αριστερα, ηγουμενιτσα, πολυτεχνειο"/>
<meta property="published_time" content="2024-11-18T02:30:00+08:00"/>
<meta property="images" content="https://blogger.googleusercontent.com/img/b/R29vZ2xl/AVvXsEhLN_B5G84nsr6SxdAsYFWcLUHe01pZU8QdNj7C3mdvbwsHB9YBoApt2e0XQN_aFSzNk5na6PRXVQtvs8klkjwYi8L_BLyNr9N1y7WZ2qzcC4MCOCpxwjl4fqPRFKXi0qXuX7SmyD7saz_9VWiZqZK_md19XH1F6gUCW62YDkJRE-eKgkFmtmp_Ey_8Foqo/s2048/1000001578%20(1).jpg"/>
Author: Αντίσταση στις γειτονιές!
<br>
Description: 
<br>
Labels: αριστερα, ηγουμενιτσα, πολυτεχνειο
<br>
Published Time: 2024-11-18T02:30:00+08:00
<br>
Images: <a href="https://blogger.googleusercontent.com/img/b/R29vZ2xl/AVvXsEhLN_B5G84nsr6SxdAsYFWcLUHe01pZU8QdNj7C3mdvbwsHB9YBoApt2e0XQN_aFSzNk5na6PRXVQtvs8klkjwYi8L_BLyNr9N1y7WZ2qzcC4MCOCpxwjl4fqPRFKXi0qXuX7SmyD7saz_9VWiZqZK_md19XH1F6gUCW62YDkJRE-eKgkFmtmp_Ey_8Foqo/s2048/1000001578%20(1).jpg">000000.jpg</a>
</div>
<div class='content'>
<div class="post-body entry-content" id="post-body-4287776954542551990" itemprop="description articleBody">
 <p>
 </p>
 <div class="separator" style="clear: both; text-align: center;">
  <a href="https://blogger.googleusercontent.com/img/b/R29vZ2xl/AVvXsEhLN_B5G84nsr6SxdAsYFWcLUHe01pZU8QdNj7C3mdvbwsHB9YBoApt2e0XQN_aFSzNk5na6PRXVQtvs8klkjwYi8L_BLyNr9N1y7WZ2qzcC4MCOCpxwjl4fqPRFKXi0qXuX7SmyD7saz_9VWiZqZK_md19XH1F6gUCW62YDkJRE-eKgkFmtmp_Ey_8Foqo/s2048/1000001578%20(1).jpg" imageanchor="1" style="margin-left: 1em; margin-right: 1em;">
   <img border="0" data-original-height="1536" data-original-width="2048" height="300" src="https://blogger.googleusercontent.com/img/b/R29vZ2xl/AVvXsEhLN_B5G84nsr6SxdAsYFWcLUHe01pZU8QdNj7C3mdvbwsHB9YBoApt2e0XQN_aFSzNk5na6PRXVQtvs8klkjwYi8L_BLyNr9N1y7WZ2qzcC4MCOCpxwjl4fqPRFKXi0qXuX7SmyD7saz_9VWiZqZK_md19XH1F6gUCW62YDkJRE-eKgkFmtmp_Ey_8Foqo/s2048/1000001578%20(1).jpg" srcset="https://blogger.googleusercontent.com/img/b/R29vZ2xl/AVvXsEhLN_B5G84nsr6SxdAsYFWcLUHe01pZU8QdNj7C3mdvbwsHB9YBoApt2e0XQN_aFSzNk5na6PRXVQtvs8klkjwYi8L_BLyNr9N1y7WZ2qzcC4MCOCpxwjl4fqPRFKXi0qXuX7SmyD7saz_9VWiZqZK_md19XH1F6gUCW62YDkJRE-eKgkFmtmp_Ey_8Foqo/s2048/1000001578%20(1).jpg" width="400"/>
  </a>
 </div>
 <br/>
 Με συγκέντρωση και πορεία τιμήθηκε η 51η επέτειος της εξέγερσης του Πολυτεχνείου στην Ηγουμενίτσα. Μερικές δεκάδες κόσμος κατέβηκε το πρωί στην κεντρική πλατεία όπου καλούσαν το Εργ. Κέντρο (ΠΑΜΕ), το ΚΚΕ (μ-λ) και το Μ-Λ ΚΚΕ. Αυτοί ήταν και οι πολιτικοί φορείς που συμμετείχαν με πανό και συγκροτημένα μπλοκ στην πορεία.
 <br/>
 <p>
 </p>
 <p>
  Παρότι οι εξελίξεις παγκόσμια και στη χώρα μας είναι ιδιαίτερα επικίνδυνες για τους λαούς, με τους ανταγωνισμούς των ιμπεριαλιστών να κλιμακώνονται στα ενεργά πολεμικά μέτωπα και να μεταφράζονται σε ποτάμια αίματος, με τη φτώχεια να εξαπλώνεται και το κεφάλαιο να διαμορφώνει όρους απόλυτης εκμετάλλευσης και εξαθλίωσης των λαϊκών στρωμάτων, με την κρατική καταστολή και τη φασιστικοποίηση να επιχειρείται να εμπεδοθεί ως "κανονικότητα" από το σύστημα, παρόλα αυτά και πολλά άλλα, οι δυνάμεις που κυριαρχούν στο συνδικαλιστικό κίνημα, το Εργατικό Κέντρο και τα σωματεία που ελέγχει, δεν έκαναν το παραμικρό για να μαζικοποιηθεί η συγκέντρωση και να βρει υπόσταση και συνέχεια ο αγώνας του Πολυτεχνείου. Αποδεικνύεται ξανά ότι αυτοί που τότε πολέμησαν την κατάληψη συνεχίζουν τον ίδιο υπονομευτικό ρόλο στο σήμερα, τόσο πολιτικά όσο και οργανωτικά. Εξάλλου το απέδειξαν με την πλήρη συμμόρφωσή τους στις απαγορεύσεις κατά την περίοδο της καραντίνας. Ούτε συγκεντρώσεις ούτε πορείες χρειάζονται, μόνο ολιγομελείς αντιπροσωπείες να καταθέτουν στεφάνι.
  <br/>
 </p>
 <p>
  Ωστόσο κόντρα και ενάντια στις προσπάθειες να καταστήσουν την εξέγερση ένα "αδειανό πουκάμισο" , το πνεύμα της παραμένει ζωντανό, ολοζώντανο, το ίδιο και το αντιιμπεριαλιστικό της περιεχόμενο! Και παρακινεί κόσμο να επιμένει να κατεβαίνει στη συγκέντρωση για να διαδηλώσει και να ξαναφωνάξει "ΦΟΝΙΑΔΕΣ ΤΩΝ ΛΑΩΝ ΑΜΕΡΙΚΑΝΟΙ", "ΕΞΩ ΟΙ ΒΑΣΕΙΣ ΚΑΙ ΤΟ ΝΑΤΟ" , "ΦΙΛΙΑ ΚΑΙ ΑΛΛΗΛΕΓΓΥΗ ΤΩΝ ΛΑΩΝ", "ΘΑΝΑΤΟΣ ΣΤΟ ΦΑΣΙΣΜΟ ΚΑΙ ΤΟΝ ΙΜΠΕΡΙΑΛΙΣΜΟ" "ΛΕΥΤΕΡΙΑ ΣΤΗΝ ΠΑΛΑΙΣΤΙΝΗ"...
  <br/>
 </p>
 <p>
  Ως ΚΚΕ(μ-λ)  θα είμαστε από αυτούς που επιμένουν! Θα συνεχίσουμε με τα υλικά μας, τις προκηρύξεις, τα πανό, τις εκδηλώσεις και τις συζητήσεις να καλούμε τον κόσμο να κατέβει στο δρόμο για να οικοδομήσει μαζικό κίνημα, ως τη μόνη διέξοδο για να κερδίσει ζωή και δικαιώματα. Κόντρα και ενάντια σε όσους λοιδορούν αυτή την προοπτική, προτείνοντας το τίποτα, δηλαδή την υποταγή! ΟΛΟΙ ΣΤΟΥΣ ΔΡΌΜΟΥΣ λοιπόν, ΟΛΟΙ στην ΑΠΕΡΓΙΑ στις 20 Νοέμβρη!
 </p>
 <div class="separator" style="clear: both; text-align: center;">
  <iframe allowfullscreen="allowfullscreen" class="b-hbp-video b-uploaded" frameborder="0" height="360" id="BLOGGER-video-4481be7893e24fab-12989" mozallowfullscreen="mozallowfullscreen" src="https://www.blogger.com/video.g?token=AD6v5dwU66D9PHidgODsiRCIKRNDGPaAVEFBACahM5eiNLvHAWsO4nliVSp1_cII8CK4-sbaKnE9DWlo2RGT7QIXtQ1iYViwifWRbLL67MnkP3SFOaBWsmlhRxgCFTNYk0ug7iu7Hb0c" webkitallowfullscreen="webkitallowfullscreen" width="640">
  </iframe>
 </div>
 <br/>
 <p>
  <br/>
 </p>
 <div style="clear: both;">
 </div>
</div>
</div>


<div class='source'><p>Source: <a href="https://antigeitonies3.blogspot.com/2024/11/blog-post_33.html">https://antigeitonies3.blogspot.com/2024/11/blog-post_33.html</a></p></div>
</div>
</body></html>