{"title": "pc 14 marzo - Fatti di \"normale\" violenza dei carabinieri", "published time": "2024-03-15T04:06:00+08:00", "images": ["https://blogger.googleusercontent.com/img/b/R29vZ2xl/AVvXsEiI_bwSrA0JA3TiAz4GfUbdJ5pDIv1bfRfQHiJdsJLv2Nljow1x69GTnS8CAhYeyNDFJ3flR_4kyfk58JaUgJB7KMmdNQDta83xjldt43ZEmGo_wawFkGFILSJAJWDEIT4Fixe7RYJzKIuB_bRtGEAW37kbx7bLAlLj9_sTjnSM5lxdjLCfCqvrwIaMvHJc/s300/download.jpg"], "content": "<div class=\"post-body entry-content\" id=\"post-body-3225849964289078037\" itemprop=\"description articleBody\">\n <p>\n  <i>\n   Da Osservatorio Repressione\n  </i>\n </p>\n <p>\n  <b>\n   <span>\n   </span>\n  </b>\n </p>\n <div class=\"separator\" style=\"clear: both; text-align: center;\">\n  <b>\n   <span>\n    <a href=\"https://blogger.googleusercontent.com/img/b/R29vZ2xl/AVvXsEiI_bwSrA0JA3TiAz4GfUbdJ5pDIv1bfRfQHiJdsJLv2Nljow1x69GTnS8CAhYeyNDFJ3flR_4kyfk58JaUgJB7KMmdNQDta83xjldt43ZEmGo_wawFkGFILSJAJWDEIT4Fixe7RYJzKIuB_bRtGEAW37kbx7bLAlLj9_sTjnSM5lxdjLCfCqvrwIaMvHJc/s300/download.jpg\" imageanchor=\"1\" style=\"margin-left: 1em; margin-right: 1em;\">\n     <img border=\"0\" data-original-height=\"168\" data-original-width=\"300\" height=\"224\" src=\"https://blogger.googleusercontent.com/img/b/R29vZ2xl/AVvXsEiI_bwSrA0JA3TiAz4GfUbdJ5pDIv1bfRfQHiJdsJLv2Nljow1x69GTnS8CAhYeyNDFJ3flR_4kyfk58JaUgJB7KMmdNQDta83xjldt43ZEmGo_wawFkGFILSJAJWDEIT4Fixe7RYJzKIuB_bRtGEAW37kbx7bLAlLj9_sTjnSM5lxdjLCfCqvrwIaMvHJc/s300/download.jpg\" srcset=\"https://blogger.googleusercontent.com/img/b/R29vZ2xl/AVvXsEiI_bwSrA0JA3TiAz4GfUbdJ5pDIv1bfRfQHiJdsJLv2Nljow1x69GTnS8CAhYeyNDFJ3flR_4kyfk58JaUgJB7KMmdNQDta83xjldt43ZEmGo_wawFkGFILSJAJWDEIT4Fixe7RYJzKIuB_bRtGEAW37kbx7bLAlLj9_sTjnSM5lxdjLCfCqvrwIaMvHJc/s300/download.jpg\" width=\"400\"/>\n    </a>\n   </span>\n  </b>\n </div>\n <b>\n  <span>\n   <br/>\n   Modena: i carabinieri prendono a calci e pugni un uomo\n  </span>\n </b>\n <p>\n </p>\n <p>\n  A Modena, una pattuglia dei carabinieri prende a calci e pugni un uomo che si oppone all\u2019arresto... Pugni e schiaffi in faccia e sulla nuca, ripetuti colpi anche sui fianchi...\n </p>\n <p>\n  Tutto sarebbe iniziato in un giardino pubblico, a pochi passi dal teatro Storchi, il principale luogo di spettacoli in citt\u00e0. Due carabinieri della tenenza locale stanno procedendo al fermo di un uomo senza documenti che ha opposto resistenza per evitare di essere portato in caserma. Il pi\u00f9 alto dei due militari in divisa lo trattiene per il braccio destro mentre il collega lo afferra per quello sinistro. Poi colpisce il sospettato una prima volta con forza,\n  <b>\n   sferrandogli un pugno al volto. Seguono diversi altri pugni ai reni, e poi di nuovo in faccia.\n  </b>\n </p>\n <p>\n  L\u2019uomo si dimena. Parla, sembra rivolgersi a qualcuno nei dintorni, chiedendo forse aiuto. I carabinieri\n  <span>\n  </span>\n </p>\n <a name=\"more\">\n </a>\n lo spingono per farlo sedere sul retro della gazzella, ma lui afferra uno dei militari per il bavero, e questi \u2013 lo stesso che lo ha picchiato in precedenza \u2013 riprende a\n <b>\n  colpirlo nuovamente alla testa e sulla schiena.\n </b>\n <p>\n </p>\n <p>\n  Accusato di resistenza a pubblico ufficiale e di danneggiamenti all\u2019auto di servizio, l\u2019uomo \u00e8 poi comparso in tribunale, dove il giudice ha convalidato il provvedimento rimettendolo in libert\u00e0.\n </p>\n <p>\n  \u201c Si sono accaniti con una violenza non necessaria. \u2013 dice l\u2019avvocata del ragazzo Barbara Bettelli \u2013\u00a0 Se una persona si oppone a un controllo legittimo va contenuta, non picchiata\u201d. La legale del giovane, regolare e con un lavoro come aiuto-cuoco in un ristorante della provincia, valuter\u00e0 se sporgere querela.\n </p>\n <p>\n  Il giovane \u2013 secondo quanto riferito dalla sua legale \u2013 ha riferito al giudice di trovarsi alla fermata dell\u2019autobus per andare al lavoro quando \u00e8 stato controllato. Non aveva con s\u00e9 i documenti e avrebbe detto ai militari, riferisce la sua avvocata, che avrebbe potuto chiamare un amico che glieli avrebbe portati. A quel punto sarebbe stato per\u00f2 invitato a salire in macchina per andare in caserma e lui non voleva. \u201cIn udienza \u00e8 stato detto che \u00e8 stato controllato perch\u00e9 sembrava sospetto. Ma non c\u2019era a mio avviso nessun indizio che stesse commettendo un reato\u201c, spiega la legale. Si tratta di un ragazzo arrivato in Italia alcuni anni fa \u201cin barcone\u201d e \u201cnon risultano precedenti di condanne\u201d. Dopo aver fatto il lavapiatti, attualmente lavora come aiuto cuoco in un ristorante della provincia \u201ced \u00e8 molto apprezzato dal suo titolare\u201d. L\u2019udienza \u00e8 stata rinviata al 18 aprile.\n </p>\n <p>\n  I due militari dell\u2019arma sono stati temporaneamente reimpiegati in altri incarichi e il filmato \u00e8 al vaglio della procura di Modena per la possibile apertura di un fascicolo.\n </p>\n <div style=\"clear: both;\">\n </div>\n</div>\n", "pdf_content": null, "pdf_links": [], "description": "Da Osservatorio Repressione Modena: i carabinieri prendono a calci e pugni un uomo A Modena, una pattuglia dei carabinieri prende a calci e ...", "author": ["fannyhill"], "source": "https://proletaricomunisti.blogspot.com/2024/03/pc-14-marzo-fatti-di-normale-violenza.html", "source_name": "proletari comunisti"}