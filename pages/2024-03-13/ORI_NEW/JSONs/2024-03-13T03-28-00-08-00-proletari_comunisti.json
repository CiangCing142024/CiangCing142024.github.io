{"title": "pc 12 marzo-NO al piano di riarmo dell'Europa imperialista che \u00e8 l'economia di guerra scaricata sui lavoratori e le masse e grandi profitti per i padroni delle armi", "published time": "2024-03-13T03:28:00+08:00", "images": ["https://blogger.googleusercontent.com/img/b/R29vZ2xl/AVvXsEhfRZE94ib37QyXzJjNjKZPX0eopv_EERpZGx_Wwg0ONbX339C9y38R09HH24repPT30Rp3C0rXrWLppRa0FMulbH4lCqizbSVukDRp74-w0WNxZthxmP4zpjfSZOpHnVM-hXq3Y8Pcw9cWdb8ZP_6ctmCTHYqVhnS9tpWzin0AqoTE0LvaTpkDIZoKZB7C/s2048/esercito%20europeo.jpg"], "content": "<div class=\"post-body entry-content\" id=\"post-body-3464479373426413880\" itemprop=\"description articleBody\">\n <p>\n  <span>\n   da Controinformazione rossoperaia del 12/03\n  </span>\n </p>\n <p>\n  <span>\n   <br/>\n  </span>\n </p>\n <div class=\"separator\" style=\"clear: both; text-align: center;\">\n  <a href=\"https://blogger.googleusercontent.com/img/b/R29vZ2xl/AVvXsEhfRZE94ib37QyXzJjNjKZPX0eopv_EERpZGx_Wwg0ONbX339C9y38R09HH24repPT30Rp3C0rXrWLppRa0FMulbH4lCqizbSVukDRp74-w0WNxZthxmP4zpjfSZOpHnVM-hXq3Y8Pcw9cWdb8ZP_6ctmCTHYqVhnS9tpWzin0AqoTE0LvaTpkDIZoKZB7C/s2048/esercito%20europeo.jpg\" imageanchor=\"1\" style=\"margin-left: 1em; margin-right: 1em;\">\n   <img border=\"0\" data-original-height=\"1368\" data-original-width=\"2048\" height=\"274\" src=\"https://blogger.googleusercontent.com/img/b/R29vZ2xl/AVvXsEhfRZE94ib37QyXzJjNjKZPX0eopv_EERpZGx_Wwg0ONbX339C9y38R09HH24repPT30Rp3C0rXrWLppRa0FMulbH4lCqizbSVukDRp74-w0WNxZthxmP4zpjfSZOpHnVM-hXq3Y8Pcw9cWdb8ZP_6ctmCTHYqVhnS9tpWzin0AqoTE0LvaTpkDIZoKZB7C/s2048/esercito%20europeo.jpg\" srcset=\"https://blogger.googleusercontent.com/img/b/R29vZ2xl/AVvXsEhfRZE94ib37QyXzJjNjKZPX0eopv_EERpZGx_Wwg0ONbX339C9y38R09HH24repPT30Rp3C0rXrWLppRa0FMulbH4lCqizbSVukDRp74-w0WNxZthxmP4zpjfSZOpHnVM-hXq3Y8Pcw9cWdb8ZP_6ctmCTHYqVhnS9tpWzin0AqoTE0LvaTpkDIZoKZB7C/s2048/esercito%20europeo.jpg\" width=\"410\"/>\n  </a>\n </div>\n <br/>\n <p>\n </p>\n <p style=\"line-height: 108%; margin-bottom: 0.28cm;\">\n  Non \u00e8 certo la pace all\u2019ordine del giorno ma \u00e8 la politica\ndell\u2019aumento delle spese militari. In questi giorni i giornali\nriportano notizie di nuovi finanziamenti per l\u2019autonomia strategica\ndell\u2019imperialismo europeo che si traduce in altri passaggi, in\naltri piani di guerra da parte dei governi imperialisti d\u2019Europa\nche non servono altro che ad alimentare l\u2019incendio dello scontro\nmilitare in corso contro la Russia in particolare.\n </p>\n <p style=\"line-height: 108%; margin-bottom: 0.28cm;\">\n  I governi e le\nstesse istituzioni europee parlano di Difesa comune ma l\u2019unit\u00e0 di\nintenti che raggiungono i vari paesi imperialisti \u00e8 solo transitoria\nperch\u00e9 diversi e contrastanti sono gli interessi dei singoli paesi\nimperialisti europei, Francia, Germania e Italia soprattutto, alla base della spartizione del mondo.\n </p>\n <p style=\"line-height: 108%; margin-bottom: 0.28cm;\">\n  Ora, anche per\nl\u2019avvicinarsi delle elezioni europee e la campagna elettorale negli\nUSA, la questione della corsa agli armamenti ritorna ad essere\nagitata con pi\u00f9 forza dai capi politici dei partiti europei e dai\npadroni delle armi che, in questi giorni, hanno presentato le nuove linee guida della\nstrategia per l\u2019industria della difesa attraverso la Commissione\nEuropea.\n </p>\n <p style=\"line-height: 108%; margin-bottom: 0.28cm;\">\n  La guerra in\nUcraina richiede un continuo flusso di armi da parte degli\nimperialisti e Zelenskj lo ripete ad ogni sua visita, un continuo\nbisogno di armi e munizioni per fronteggiare il potenziale bellico\nrusso che \u00e8 in crescita per quello che riguarda i munizionamenti,\ncome riportano i giornali dei padroni, e per i paesi imperialisti\neuropei il problema non \u00e8 quello di attivarsi per la pace ma\ncontinuare ad alimentare venti di guerra, creare tutte la premesse\nper una nuova carneficina in Europa, come dice esplicitamente la\nstessa von der Leyen: \u201cl\u2019Europa si prepari alla guerra nei\nprossimi cinque anni perch\u00e9, \u00e8 improbabile, ma non impossibile\u201d.\n </p>\n <p style=\"line-height: 108%; margin-bottom: 0.28cm;\">\n  La corsa al\nriarmo per la Difesa europea, l\u2019economia di guerra dietro la quale\nsi nascondono gli enormi profitti delle industrie delle armi, benedetti dalle loro Borse d\u2019affari, sono temi della campagna\nelettorale sicuramente, anche se le risorse finanziarie che l\u2019Europa\nmette in questo caso a disposizione per le industrie delle armi \u00e8\nirrisoria ma il senso comunque \u00e8 quello di dare una indicazione per\nfare pesare nel dibattito politico i profitti delle industrie delle\narmi, perch\u00e9 a loro certamente conviene questa guerra infinita.\n </p>\n <p style=\"line-height: 108%; margin-bottom: 0.28cm;\">\n  Di recente c\u2019\u00e8\nstato Macron, il suo governo \u00e8 rappresentante di uno Stato membro\ndel Consiglio di sicurezza dell\u2019ONU e potenza nucleare e coloniale,\nche ha fatto la proposta di un dispiegamento di truppe NATO in\nUcraina e ha poi proseguito Scholz rappresentante di un governo\nche ha aumentato le spese militari del suo paese superando il tetto\ndel 2% (per la precisione il 2,1%) delle spese militari rispetto al\nProdotto Interno Lordo (PIL), obiettivo quest\u2019ultimo fissato in\nambito NATO per accrescere la potenza militare dell\u2019Alleanza\natlantica, rappresentante di un governo che, assieme a Regno Unito e\nFrancia \u2013 a cui da il suo contributo diretto ed indiretto anche\nl\u2019Italia del governo Meloni - , \u00e8 presente sul campo in Ucraina\nnon solo con mercenari ma anche con ufficiali professionisti per\ncombattere ed addestrare ad usare armi a lungo raggio che tornano\nutili nel rivolgerli contro la Russia, alimentando cos\u00ec l\u2019escalation\nbellica.\n </p>\n <p style=\"line-height: 108%; margin-bottom: 0.28cm;\">\n  Inoltre droni,\naerei-radar e da guerra elettronica di diverse forze aeree alleate\nvolano spesso appena fuori dallo spazio aereo ucraino per aiutare le\nforze di Kiev a colpire obiettivi in Crimea e Russia evitando\ncoinvolgimenti ufficiali nel conflitto.\n </p>\n <p style=\"line-height: 108%; margin-bottom: 0.28cm;\">\n  Londra ha\nstanziato altri 2,5 miliardi per l\u2019aiuto militare all\u2019Ucraina nel\n2024 (dopo 2,3 miliardi sia nel 2022 che nel 2023), Berlino promette\n8 miliardi solo quest\u2019anno (ha appena inaugurato una nuova fabbrica\ndi munizioni in Bassa Sassonia), la Francia fornisce cannoni, sistema\ndi difesa aerea, missili e addestra piloti.\n </p>\n <p style=\"line-height: 108%; margin-bottom: 0.28cm;\">\n  Un flusso enorme\ndi denaro scorre in aiuto al fantoccio della NATO e al suo governo di\nnazisti, agli oligarchi al potere in Ucraina e di recente la Ue ha\napprovato a gennaio 50 miliardi su 4 anni di aiuti economici (la\nBanca Mondiale ha calcolato che l\u2019Ucraina avr\u00e0 bisogno di 450\nmiliardi di euro per la ricostruzione). Profitti su profitti.\n </p>\n <p style=\"line-height: 108%; margin-bottom: 0.28cm;\">\n  Ma non solo aiuti\neconomici, come si sa, le armi sono una costante.\n </p>\n <p style=\"line-height: 108%; margin-bottom: 0.28cm;\">\n  Nel recente\nreport della Rete Europea contro il Commercio di Armi, Enaat, From\nwar Lobby to war economy, nel quale sono stati ricostruiti 536\nincontri tra i rappresentanti delle principali aziende del settore\neuropeo e membri della Commissione tra il 2014 e il 2023 e 175\nmeeting con eurodeputati tra il 2019 e il 2023. \u201cLe pressioni della\nlobby dell\u2019industria militare anche sulla Commissione Ue sono\ncontinue e rilevanti\u201d.\n </p>\n <p style=\"line-height: 108%; margin-bottom: 0.28cm;\">\n  La Difesa europea\n\u00e8 l' appello della Commissione rivolto ai padroni delle armi in\nEuropa per aumentare la produzione e ai governi per aumentare la spesa\nmilitare.\n </p>\n <p style=\"line-height: 108%; margin-bottom: 0.28cm;\">\n  La Commissione\neuropea prevede di \u00abmobilitare 1,5 miliardi del bilancio Ue per il\nperiodo 2025-26 per continuare a migliorare la competitivit\u00e0\u00bb\ndell\u2019industria e della tecnologia di difesa. Di per s\u00e9 \u00e8 una\ncifra irrisoria, viene calcolato che con 1,5 miliardi l\u2019Ue potrebbe\nfinanziare l\u2019acquisto di appena 58 carri Leopard 2. Ma, spiega\nBorrell, \u00abil fondo \u00e8 un incentivo per investire, non per\nsostituirsi agli Stati\u00bb.\n </p>\n <p style=\"line-height: 108%; margin-bottom: 0.28cm;\">\n  Un progetto,\nsecondo il commissario per il Mercato Interno e i Servizi, Breton,\nche necessita inizialmente di 100 miliardi (in eurobond) per arrivare\na una svolta. Ma di quei soldi, nel nuovo piano dell\u2019Ue, non vi \u00e8\ntraccia.\n </p>\n <p style=\"line-height: 108%; margin-bottom: 0.28cm;\">\n  Le armi\npotrebbero essere acquistate da un consorzio di paesi europei\npatrocinato dalla Commissione con lo stesso modello che fu adottato\nper i vaccini anti-Covid e, specialmente per le munizioni che sono il\ncapitolo pi\u00f9 urgente delle forniture a Kiev, si potrebbero\nutilizzare i fondi degli oligarchi russi congelati dalle sanzioni\ndopo l\u2019inizio dell\u2019aggressione all\u2019Ucraina. Per il resto, alle\nmaggiori spese per gli acquisti di materiale bellico si dovrebbe far\nfronte nello stesso modo in cui si \u00e8 dato vita al Next Generation EU\ne ai Pnrr: la creazione di debito europeo. Quindi una nuova spinta bellica scaricata sulle masse, sui lavoratori.\n </p>\n <p style=\"line-height: 108%; margin-bottom: 0.28cm;\">\n  Borrell ricorda\nche \u00abl\u2019industria della difesa europea ha gi\u00e0 aumentato del 50% le\nsue capacit\u00e0\u00bb, ma \u00abbisogna andare oltre\u00bb. \u00abNel 2022 \u2013 aggiunge\nl\u2019Alto rappresentate \u2013 gli investimenti nella difesa sono stati\n58 miliardi di euro divisi tra i Ventisette. Negli Usa il Pentagono\nha chiesto investimenti per 215 miliardi di euro\u00bb.\n </p>\n <p style=\"line-height: 108%; margin-bottom: 0.28cm;\">\n  Oggi, il 78%\ndelle acquisizioni europee nel settore della difesa provengono da\npaesi esterni all\u2019Unione Europea. L\u2019EDIS (strategia europea per\nil settore industriale della difesa) mira a incentivare gli europei a\nlavorare in modo cooperativo e a investire congiuntamente nelle\ncapacit\u00e0 costruite in Europa. Invita gli Stati membri ad acquistare\nalmeno il 40% delle attrezzature militari in modo collaborativo \u2013\ncio\u00e8 senza pestarsi i piedi l\u2019un con l\u2019altro - e il 50%\nall\u2019interno dell\u2019UE entro il 2030, arrivando al 60% entro il\n2035. Per fare questo, la Commissione intende facilitare e sostenere\nprogrammi congiunti utilizzando molteplici finanziamenti e strumenti\nnormativi, che si basano sul rafforzamento dell\u2019industria europea\ndella difesa attraverso la legge sugli appalti comuni (EDIRPA) e la\nlegge a sostegno della produzione di munizioni (ASAP).\n </p>\n <p style=\"line-height: 108%; margin-bottom: 0.28cm;\">\n  Borrell, usa lo\nspettro della Russia per giustificare questa mossa: \u201cL\u2019Europa \u00e8\nancora in pericolo, la guerra \u00e8 ai nostri confini ed \u00e8 una guerra\nche non sembra finire presto ed \u00e8 per questo che dobbiamo rafforzare\nla nostra capacit\u00e0 di produzione, passando da una modalit\u00e0 di\nemergenza a una visione di medio e lungo periodo per sostenere\nl\u2019Ucraina\u201d. E il primo avamposto \u00e8 proprio l\u2019Ucraina che, ad\noggi, ha bisogno di circa 2,5 milioni di munizioni all\u2019anno, mentre\nl\u2019Ue sar\u00e0 in grado di produrne poco pi\u00f9 di 1 milione: \u201cSe\nvogliamo continuare a sostenere l\u2019Ucraina dobbiamo aumentare la\nnostra capacit\u00e0 in tal senso \u2013 ha aggiunto Borrell \u2013 Abbiamo\nsostenuto l\u2019Ucraina prendendo ci\u00f2 che gi\u00e0 abbiamo nelle nostre\nscorte, producendo di pi\u00f9. L\u2019Ucraina oggi ha bisogno di 200mila\nmunizioni al mese da 155 millimetri. Ovvero 2,5 milioni all\u2019anno.\nSe vogliamo sostenere l\u2019Ucraina, dobbiamo essere in grado di farlo.\nLe persone non combattono con le banconote. Le banconote sono utili\nper comprare armi, ma dobbiamo farlo. \u00c8 necessario convertire la\ncapacit\u00e0 finanziaria in capacit\u00e0 industriale per avere forniture.\nQuindi tutto ci\u00f2 che aumenta la nostra capacit\u00e0 di difesa \u00e8 valido\nper l\u2019Ucraina dato che ci impegniamo a sostenere l\u2019Ucraina con le\nnostre capacit\u00e0\u201d.\n </p>\n <p style=\"line-height: 108%; margin-bottom: 0.28cm;\">\n  Bisogna\nmenzionare che intanto la partecipazione a missioni militari europee\n\u00e8 gi\u00e0 in atto da tempo e questa \u201cdifesa comune\u201d \u00e8 invocata\ndagli imperialisti mentre nascondono ognuno di essi il pugnale dietro\nla schiena pronto a sferrarlo all\u2019imperialismo concorrente.\nConvergono tatticamente ma gli interessi politici ed economici li\nportano in rotta di collisione, oggi si uniscono su Ucraina, Medio\nOriente, Indo Pacifico per una politica di potenza dell\u2019imperialismo\neuropeo, in realt\u00e0 un imperialismo europeo che \u00e8 costituito da vari\npaesi imperialisti i cui rapporti di forza si mantengono in equilibri\nsempre pi\u00f9 precari.\n </p>\n <p style=\"line-height: 108%; margin-bottom: 0.28cm;\">\n  A spingere per\ncoordinare le capacit\u00e0 dei paesi membri nello sviluppo della difesa\nsono stati in particolare i governi di Estonia, Francia e Polonia,\nfirmatari di un appello che rilanci la capacit\u00e0 difensive militari\ncontinentali. Tra questi paesi la Polonia \u00e8 impegnata in un\nmassiccio programma di riarmo, acquista armi americane, britanniche e\nsudcoreane, non certo europee. E questa \u00e8 gi\u00e0 una contraddizione\nalla cui soluzione punta la Commissione europea.\n </p>\n <p style=\"line-height: 108%; margin-bottom: 0.28cm;\">\n  A due anni\ndall\u2019inizio della guerra in Ucraina le guerre e le minacce di\nguerra sono accresciute, l\u2019umanit\u00e0 \u00e8 costantemente minacciata\ndalle politiche imperialiste.\n </p>\n <p style=\"line-height: 108%; margin-bottom: 0.28cm;\">\n  Il complesso\nmilitare-industriale e i ministri sono un tutt\u2019uno \u2013 e in Italia\nil ministro Crosetto rappresenta in maniera fin troppo evidente\nquesta unione \u2013 e convergeranno sempre pi\u00f9 l\u2019industria della\ndifesa, il settore finanziario e il mondo accademico, un argomento\nche dimostra inequivocabilmente che l\u2019obiettivo della pace non\npotr\u00e0 essere raggiunto senza rovesciare i rispettivi governi del\nCapitale imperialista, i loro Stati, che sono il cuore di questo\nsistema che ci sta trascinando in una guerra mondiale.\n </p>\n <div style=\"clear: both;\">\n </div>\n</div>\n", "pdf_content": null, "pdf_links": [], "description": "da Controinformazione rossoperaia del 12/03  Non \u00e8 certo la pace all\u2019ordine del giorno ma \u00e8 la politica dell\u2019aumento delle spese militari. ...", "author": ["prolcomra"], "source": "https://proletaricomunisti.blogspot.com/2024/03/pc-12-marzo-no-al-piano-di-riarmo.html", "source_name": "proletari comunisti"}