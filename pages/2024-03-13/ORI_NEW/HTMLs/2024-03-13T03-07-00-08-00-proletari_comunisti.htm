<html><body>
<div class='article'>
<div class='title'><h1>pc 12 marzo-Libertà per Anan Yaeesh/NO all'estradizione! Oggi manifestazioni in alcune città e presidio al Tribunale de L'Aquila che discute della sua estradizione</h1></div>
<hr/>
<div class='metadata'>
<meta property="author" content="prolcomra"/>
<meta property="description" content="da Controinformazione rossoperaia del 12/03  Anan Yaeesh è un palestinese di 37 anni originario della città di Tulcarem, Cisgiordania.  Ha..."/>
<meta property="published_time" content="2024-03-13T03:07:00+08:00"/>
<meta property="images" content="https://blogger.googleusercontent.com/img/b/R29vZ2xl/AVvXsEiMK5K-AS6-MAfIYXhTV6je4u7CXsfJSy8RmypiGmIk0-vAsGCtAOa3owOvkLu1SiaIcIaSZl0xfddHTNW_-MMfLUJ-wqSZYhKhR_lRLSGKSqA0ccej1exUC3exQMGW4X1tNE8KNGrkf-NNDdne1AtsDM7N_57N9KoeQdO8BwvXJcdztu-_p76pt05Ks6hm/s4096/free%20anan.jpg"/>
Author: prolcomra
<br>
Description: da Controinformazione rossoperaia del 12/03  Anan Yaeesh è un palestinese di 37 anni originario della città di Tulcarem, Cisgiordania.  Ha...
<br>
Published Time: 2024-03-13T03:07:00+08:00
<br>
Images: <a href="https://blogger.googleusercontent.com/img/b/R29vZ2xl/AVvXsEiMK5K-AS6-MAfIYXhTV6je4u7CXsfJSy8RmypiGmIk0-vAsGCtAOa3owOvkLu1SiaIcIaSZl0xfddHTNW_-MMfLUJ-wqSZYhKhR_lRLSGKSqA0ccej1exUC3exQMGW4X1tNE8KNGrkf-NNDdne1AtsDM7N_57N9KoeQdO8BwvXJcdztu-_p76pt05Ks6hm/s4096/free%20anan.jpg">000000.jpg</a>
</div>
<div class='content'>
<div class="post-body entry-content" id="post-body-4779238579216360990" itemprop="description articleBody">
 <p>
  <span>
   da Controinformazione rossoperaia del 12/03
  </span>
 </p>
 <div class="separator" style="clear: both; text-align: center;">
  <a href="https://blogger.googleusercontent.com/img/b/R29vZ2xl/AVvXsEiMK5K-AS6-MAfIYXhTV6je4u7CXsfJSy8RmypiGmIk0-vAsGCtAOa3owOvkLu1SiaIcIaSZl0xfddHTNW_-MMfLUJ-wqSZYhKhR_lRLSGKSqA0ccej1exUC3exQMGW4X1tNE8KNGrkf-NNDdne1AtsDM7N_57N9KoeQdO8BwvXJcdztu-_p76pt05Ks6hm/s4096/free%20anan.jpg" imageanchor="1" style="margin-left: 1em; margin-right: 1em;">
   <img border="0" data-original-height="1842" data-original-width="4096" height="226" src="https://blogger.googleusercontent.com/img/b/R29vZ2xl/AVvXsEiMK5K-AS6-MAfIYXhTV6je4u7CXsfJSy8RmypiGmIk0-vAsGCtAOa3owOvkLu1SiaIcIaSZl0xfddHTNW_-MMfLUJ-wqSZYhKhR_lRLSGKSqA0ccej1exUC3exQMGW4X1tNE8KNGrkf-NNDdne1AtsDM7N_57N9KoeQdO8BwvXJcdztu-_p76pt05Ks6hm/s4096/free%20anan.jpg" srcset="https://blogger.googleusercontent.com/img/b/R29vZ2xl/AVvXsEiMK5K-AS6-MAfIYXhTV6je4u7CXsfJSy8RmypiGmIk0-vAsGCtAOa3owOvkLu1SiaIcIaSZl0xfddHTNW_-MMfLUJ-wqSZYhKhR_lRLSGKSqA0ccej1exUC3exQMGW4X1tNE8KNGrkf-NNDdne1AtsDM7N_57N9KoeQdO8BwvXJcdztu-_p76pt05Ks6hm/s4096/free%20anan.jpg" width="503"/>
  </a>
 </div>
 <p style="line-height: 108%; margin-bottom: 0.28cm;">
  Anan Yaeesh è un palestinese di 37 anni originario della città di
Tulcarem, Cisgiordania.
 </p>
 <p style="line-height: 108%; margin-bottom: 0.28cm;">
  Ha condotto la sua attività politica nel
contesto della seconda Intifada e per questo ha già scontato quattro
anni nelle carceri di tortura dell'occupazione israeliana. Una volta
rilasciato, ha subito un'ulteriore agguato delle forze speciali
israeliane nel 2006, riportando gravi ferite da arma da fuoco. Nel
2013 ha lasciato la Palestina diretto in Europa e in Norvegia dove viene
sottoposto agli interventi chirurgici per rimuovere i proiettili
rimasti per anni nel suo corpo. Poi nel 2017 raggiunge l'Italia, dove
nel 2019 ottiene regolare permesso di soggiorno come rifugiato.
 </p>
 <p style="line-height: 108%; margin-bottom: 0.28cm;">
  Nel 2023 si reca
in visita in Giordania e qui viene rapito dai servizi di segreti
giordani che intendevano consegnarlo ad Israele. Ma dopo sei mesi di
detenzione, la grande mobilitazione che è seguita alla notizia del
suo arresto, impediscono alle autorità giordane di consegnarlo a
Israele e lo costringono a rilasciarlo.
 </p>
 <p style="line-height: 108%; margin-bottom: 0.28cm;">
  Così il 2023 a novembre
torna in Italia, a l’Aquila, dove il 29 gennaio di quest'anno, a
seguito di una richiesta di assoluzione dello Stato sionista di
Israele, le autorità italiane lo arrestano e si apprestano a
estradarlo. Anche qui in Italia immediata è la mobilitazione per
richiederne la liberazione e impedirne l'estradizione.
 </p>
 <p style="line-height: 108%; margin-bottom: 0.28cm;">
  Ci sono stati
presidi in parecchie città, a Sassari, all'Aquila, a Terni, dove
è detenuto. Ma per oggi, 12 Marzo, al Tribunale dell'Aquila era
prevista la l'udienza per discutere della sua estradizione. E proprio
nella giornata di ieri, con uno straordinario tempismo, la procura
dell'Aquila ha spiccato un mandato di cattura per lo stesso Anan  e
altri due palestinesi residenti all'Aquila, con una accusa
fantasiosa, a quanto pare, di aver costituito in Italia una cellula
che progettava attentati. Il legale di Anan parla di tempismo
sospetto.
 </p>
 <p style="line-height: 108%; margin-bottom: 0.28cm;">
  A una situazione che si complica deve rispondere e risponde
già oggi la continuità della campagna per la sua liberazione. E’
infatti previsto all'Aquila, davanti al tribunale, dove si discuterà
il caso, un nuovo presidio e il 20 Marzo a Roma, un'ulteriore
manifestazione. Una vicenda che dimostra ancora una volta la
complicità e il servilismo dello Stato italiano rispetto ai progetti
di persecuzione e di annientamento degli oppositori politici
palestinesi da parte dello Stato di Israele ma dimostra come oggi la
solidarietà con il popolo palestinese, con la resistenza palestinese
sia il terreno dove più grande e più forte si sente il movimento,
la mobilitazione popolare, la solidarietà internazionalista. Domani seguirà una informativa sulla
manifestazione davanti al Tribunale dell'Aquila di oggi, con le
decisioni prese dall'udienza.
 </p>
 <div style="clear: both;">
 </div>
</div>

</div>


<div class='source'><p>Source: <a href="https://proletaricomunisti.blogspot.com/2024/03/pc-12-marzo-liberta-per-anan-yaeeshno.html">https://proletaricomunisti.blogspot.com/2024/03/pc-12-marzo-liberta-per-anan-yaeeshno.html</a></p></div>
</div>
</body></html>