<html><body>
<div class='article'>
<div class='title'><h1>pc 12 marzo – La crisi Stellantis: tra Mirafiori e indotto, tra ristrutturazione e cassa integrazione, migliaia di posti di lavoro a rischio</h1></div>
<hr/>
<div class='metadata'>
<meta property='description' content='prolcompal'/>
<meta property='images' content='In attesa della manifestazione sindacale unitaria del 12 aprile prossimo, tanto unitaria che mette insieme anche la sigla dell’Associazion...'/>
<meta property='outside' content='2024-03-12T17:50:00+08:00'/>
<meta property='published_time' content='https://blogger.googleusercontent.com/img/b/R29vZ2xl/AVvXsEh1V-ZasxinHwe_os-86Mem8OhrzIYKMUi621GTpTTP5tOz7ylwJzkHhh_Shgt4lLldP3c-jrYA8GaMnuAFnfpRBAdCg-UdPsFPBBP2vA_aSajyHTZHTeabO7euEVvwGPT_SUOjC1XQm1a8_6ywXJ3tn-eteuQ2SBvUVaEqs1jxkGTZ1YpuOw9eAHG5W6Rq/s1170/operai%20stellantis%20mirafiori.jpeg'/>
Description: prolcompal
<br>
Images: In attesa della manifestazione sindacale unitaria del 12 aprile prossimo, tanto unitaria che mette insieme anche la sigla dell’Associazion...
<br>
Outside: 2024-03-12T17:50:00+08:00
<br>
Published Time: <a href="https://blogger.googleusercontent.com/img/b/R29vZ2xl/AVvXsEh1V-ZasxinHwe_os-86Mem8OhrzIYKMUi621GTpTTP5tOz7ylwJzkHhh_Shgt4lLldP3c-jrYA8GaMnuAFnfpRBAdCg-UdPsFPBBP2vA_aSajyHTZHTeabO7euEVvwGPT_SUOjC1XQm1a8_6ywXJ3tn-eteuQ2SBvUVaEqs1jxkGTZ1YpuOw9eAHG5W6Rq/s1170/operai%20stellantis%20mirafiori.jpeg">000000.jpeg</a>
</div>
<div class='content'>
<div class="post-body entry-content" id="post-body-6197733075506350465" itemprop="description articleBody">
 <p style="text-align: center;">
  <a href="https://blogger.googleusercontent.com/img/b/R29vZ2xl/AVvXsEh1V-ZasxinHwe_os-86Mem8OhrzIYKMUi621GTpTTP5tOz7ylwJzkHhh_Shgt4lLldP3c-jrYA8GaMnuAFnfpRBAdCg-UdPsFPBBP2vA_aSajyHTZHTeabO7euEVvwGPT_SUOjC1XQm1a8_6ywXJ3tn-eteuQ2SBvUVaEqs1jxkGTZ1YpuOw9eAHG5W6Rq/s1170/operai%20stellantis%20mirafiori.jpeg" style="margin-left: 1em; margin-right: 1em;">
   <img border="0" data-original-height="740" data-original-width="1170" height="202" src="https://blogger.googleusercontent.com/img/b/R29vZ2xl/AVvXsEh1V-ZasxinHwe_os-86Mem8OhrzIYKMUi621GTpTTP5tOz7ylwJzkHhh_Shgt4lLldP3c-jrYA8GaMnuAFnfpRBAdCg-UdPsFPBBP2vA_aSajyHTZHTeabO7euEVvwGPT_SUOjC1XQm1a8_6ywXJ3tn-eteuQ2SBvUVaEqs1jxkGTZ1YpuOw9eAHG5W6Rq/s1170/operai%20stellantis%20mirafiori.jpeg" srcset="https://blogger.googleusercontent.com/img/b/R29vZ2xl/AVvXsEh1V-ZasxinHwe_os-86Mem8OhrzIYKMUi621GTpTTP5tOz7ylwJzkHhh_Shgt4lLldP3c-jrYA8GaMnuAFnfpRBAdCg-UdPsFPBBP2vA_aSajyHTZHTeabO7euEVvwGPT_SUOjC1XQm1a8_6ywXJ3tn-eteuQ2SBvUVaEqs1jxkGTZ1YpuOw9eAHG5W6Rq/s1170/operai%20stellantis%20mirafiori.jpeg" width="320"/>
  </a>
 </p>
 <p style="text-align: left;">
  <span style="text-align: justify;">
   In attesa della manifestazione
sindacale unitaria del 12 aprile prossimo, tanto unitaria che mette insieme
anche la sigla dell’Associazione Quadri, vengono elencate, in un articolo del
Sole 24 ore del 9 marzo, oltre naturalmente alla Stellantis Mirafiori, le
aziende dell’indotto in situazione di crisi. Una crisi industriale che si
aggrava e che, come detto in un consiglio regionale, in poco più di dieci anni
ha portato alla perdita di 40mila posti di lavoro.
  </span>
 </p>
 <p class="MsoNormal" style="text-align: justify;">
  <o:p>
  </o:p>
 </p>
 <p class="MsoNormal" style="text-align: justify;">
  Per quanto riguarda Mirafiori “che
conta circa 12.000 lavoratori nell'intero comprensorio e 3200 nelle Carrozzerie
dove si assemblano i modelli Maserati e la Fiat 500 elettrica: “Per oltre 2200
addetti è stata aperta una procedura di cassa integrazione … per l'intero mese
di marzo, prolungata fino al 20 aprile
  <span>
  </span>
 </p>
 <a name="more">
 </a>
 prossimo, e si passa ad un solo turno.
Una specie di prova generale, dicono i rappresentanti dei lavoratori, per
tenere lo stabilimento al minimo.”
 <o:p>
 </o:p>
 <p>
 </p>
 <p class="MsoNormal" style="text-align: justify;">
  Ai 40 mila persi in questi dieci
anni, quindi, adesso se ne potrebbero aggiungere altri 3000 per le vertenze
aperte: “Sono una dozzina le vertenze aperte nella sola provincia di Torino con
circa 3mila addetti a rischio” tutti nell’automotive.
  <o:p>
  </o:p>
 </p>
 <p class="MsoNormal" style="text-align: justify;">
  C’è la
  <b>
   Lear
  </b>
  , definita
“punta dell’iceberg”, “multinazionale che produce sedili per auto con 400
addetti nello storico stabilimento di Grugliasco”;
  <o:p>
  </o:p>
 </p>
 <p class="MsoNormal" style="text-align: justify;">
  la “
  <b>
   Delgrosso
  </b>
  , storica
azienda che produce filtri per auto, oggi in una gravissima crisi di liquidità.
Con 108 addetti a rischio”;
  <o:p>
  </o:p>
 </p>
 <p class="MsoNormal" style="text-align: justify;">
  “ci sono anche 300 addetti su
1200 della
  <b>
   Marelli Lighting
  </b>
  , (un'azienda italo-tedesca attiva nel
settore dell'illuminazione per autoveicoli, avente sede a Reutlingen)
  <o:p>
  </o:p>
 </p>
 <p class="MsoNormal" style="text-align: justify;">
  “i 500 addetti della
multinazionale
  <b>
   Denso
  </b>
  di Poirino - uno degli stabilimenti in capo al Gruppo
giapponese impegnato nella produzione di unità di riscaldamento, ventilazione,
aria condizionata e di moduli raffreddamento motore e
  <o:p>
  </o:p>
 </p>
 <p class="MsoNormal" style="text-align: justify;">
  “circa 300 addetti di
  <b>
   SKF
  </b>
  ,
leader globale nella produzione di cuscinetti a sfera, parte dei quali
destinati al settore automotive
  <o:p>
  </o:p>
 </p>
 <p class="MsoNormal" style="text-align: justify;">
  mentre “
  <b>
   Proma
  </b>
  , storica
realtà dell'indotto automotive made in Italy, ha comunicato pochi giorni fa … la
decisione di chiudere il sito produttivo di Grugliasco, in provincia di Torino
e di spostare i 110 addetti nel polo di Bruino.”
  <o:p>
  </o:p>
 </p>
 <p class="MsoNormal" style="text-align: justify;">
  L’insieme, dice un sindacalista
della Uilm, è “Un dato preoccupante se inserito in un contesto nel quale Stellantis
sta definendo il puzzle produttivo per gli altri stabilimenti italiani nei
prossimi anni: dopo la Pandina per Pomigliano fino al 2027, arriva la conferma
che le nuove Alfa Romeo Stelvio e Giulia si faranno a Cassino a partire
rispettivamente dal 2025 e dal 2026, mentre Melfi resta focalizzata sulla
piattaforma Stla Medium.”
  <o:p>
  </o:p>
 </p>
 <p class="MsoNormal" style="text-align: justify;">
  A parte il fatto che la
“conferma” per Cassino e Melfi si deve prima concretizzare, ma a proposito di
“puzzle produttivo” la Stellantis ha già deciso in merito e senza dubbi
rispetto agli stabilimenti in Brasile, per esempio, con un investimento di 5,6
miliardi di euro e il lancio di 40 nuovi prodotti, così come in Argentina con
un investimento di 370 milioni per la produzione di batterie (dal quotidiano
dei padroni del 7 marzo), e per non dire dei miliardi negli Stati Uniti…
  <o:p>
  </o:p>
 </p>
 <p class="MsoNormal" style="text-align: justify;">
  Stellantis (che ricordiamo ha
dichiarato 18,6 miliardi di profitti nel 2023) gode dappertutto della “politica
degli incentivi” messi in campo da quasi tutti i governi, mentre, allo stesso
tempo, scarica di fatto, la “crisi da transizione” sulle operaie e sugli
operai. In questo senso, più che chiedere “aiuto alle Istituzioni” per
risolvere la “crisi”, gli operai devono scegliere come contrastare i piani di
ristrutturazione generale messi in campo dal padrone.
  <o:p>
  </o:p>
 </p>
 <div style="clear: both;">
 </div>
</div>

</div>


<div class='source'><p>Author: <a href="https://proletaricomunisti.blogspot.com/2024/03/pc-12-marzo-la-crisi-stellantis-tra.html">https://proletaricomunisti.blogspot.com/2024/03/pc-12-marzo-la-crisi-stellantis-tra.html</a></p></div>
</div>
</body></html>