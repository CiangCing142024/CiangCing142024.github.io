<html><body>
<div class='article'>
<div class='title'><h1>pc 12 marzo-NO al piano di riarmo dell'Europa imperialista che è l'economia di guerra scaricata sui lavoratori e le masse e grandi profitti per i padroni delle armi</h1></div>
<hr/>
<div class='metadata'>
<meta property="author" content="prolcomra"/>
<meta property="description" content="da Controinformazione rossoperaia del 12/03  Non è certo la pace all’ordine del giorno ma è la politica dell’aumento delle spese militari. ..."/>
<meta property="published_time" content="2024-03-13T03:28:00+08:00"/>
<meta property="images" content="https://blogger.googleusercontent.com/img/b/R29vZ2xl/AVvXsEhfRZE94ib37QyXzJjNjKZPX0eopv_EERpZGx_Wwg0ONbX339C9y38R09HH24repPT30Rp3C0rXrWLppRa0FMulbH4lCqizbSVukDRp74-w0WNxZthxmP4zpjfSZOpHnVM-hXq3Y8Pcw9cWdb8ZP_6ctmCTHYqVhnS9tpWzin0AqoTE0LvaTpkDIZoKZB7C/s2048/esercito%20europeo.jpg"/>
Author: prolcomra
<br>
Description: da Controinformazione rossoperaia del 12/03  Non è certo la pace all’ordine del giorno ma è la politica dell’aumento delle spese militari. ...
<br>
Published Time: 2024-03-13T03:28:00+08:00
<br>
Images: <a href="https://blogger.googleusercontent.com/img/b/R29vZ2xl/AVvXsEhfRZE94ib37QyXzJjNjKZPX0eopv_EERpZGx_Wwg0ONbX339C9y38R09HH24repPT30Rp3C0rXrWLppRa0FMulbH4lCqizbSVukDRp74-w0WNxZthxmP4zpjfSZOpHnVM-hXq3Y8Pcw9cWdb8ZP_6ctmCTHYqVhnS9tpWzin0AqoTE0LvaTpkDIZoKZB7C/s2048/esercito%20europeo.jpg">000000.jpg</a>
</div>
<div class='content'>
<div class="post-body entry-content" id="post-body-3464479373426413880" itemprop="description articleBody">
 <p>
  <span>
   da Controinformazione rossoperaia del 12/03
  </span>
 </p>
 <p>
  <span>
   <br/>
  </span>
 </p>
 <div class="separator" style="clear: both; text-align: center;">
  <a href="https://blogger.googleusercontent.com/img/b/R29vZ2xl/AVvXsEhfRZE94ib37QyXzJjNjKZPX0eopv_EERpZGx_Wwg0ONbX339C9y38R09HH24repPT30Rp3C0rXrWLppRa0FMulbH4lCqizbSVukDRp74-w0WNxZthxmP4zpjfSZOpHnVM-hXq3Y8Pcw9cWdb8ZP_6ctmCTHYqVhnS9tpWzin0AqoTE0LvaTpkDIZoKZB7C/s2048/esercito%20europeo.jpg" imageanchor="1" style="margin-left: 1em; margin-right: 1em;">
   <img border="0" data-original-height="1368" data-original-width="2048" height="274" src="https://blogger.googleusercontent.com/img/b/R29vZ2xl/AVvXsEhfRZE94ib37QyXzJjNjKZPX0eopv_EERpZGx_Wwg0ONbX339C9y38R09HH24repPT30Rp3C0rXrWLppRa0FMulbH4lCqizbSVukDRp74-w0WNxZthxmP4zpjfSZOpHnVM-hXq3Y8Pcw9cWdb8ZP_6ctmCTHYqVhnS9tpWzin0AqoTE0LvaTpkDIZoKZB7C/s2048/esercito%20europeo.jpg" srcset="https://blogger.googleusercontent.com/img/b/R29vZ2xl/AVvXsEhfRZE94ib37QyXzJjNjKZPX0eopv_EERpZGx_Wwg0ONbX339C9y38R09HH24repPT30Rp3C0rXrWLppRa0FMulbH4lCqizbSVukDRp74-w0WNxZthxmP4zpjfSZOpHnVM-hXq3Y8Pcw9cWdb8ZP_6ctmCTHYqVhnS9tpWzin0AqoTE0LvaTpkDIZoKZB7C/s2048/esercito%20europeo.jpg" width="410"/>
  </a>
 </div>
 <br/>
 <p>
 </p>
 <p style="line-height: 108%; margin-bottom: 0.28cm;">
  Non è certo la pace all’ordine del giorno ma è la politica
dell’aumento delle spese militari. In questi giorni i giornali
riportano notizie di nuovi finanziamenti per l’autonomia strategica
dell’imperialismo europeo che si traduce in altri passaggi, in
altri piani di guerra da parte dei governi imperialisti d’Europa
che non servono altro che ad alimentare l’incendio dello scontro
militare in corso contro la Russia in particolare.
 </p>
 <p style="line-height: 108%; margin-bottom: 0.28cm;">
  I governi e le
stesse istituzioni europee parlano di Difesa comune ma l’unità di
intenti che raggiungono i vari paesi imperialisti è solo transitoria
perché diversi e contrastanti sono gli interessi dei singoli paesi
imperialisti europei, Francia, Germania e Italia soprattutto, alla base della spartizione del mondo.
 </p>
 <p style="line-height: 108%; margin-bottom: 0.28cm;">
  Ora, anche per
l’avvicinarsi delle elezioni europee e la campagna elettorale negli
USA, la questione della corsa agli armamenti ritorna ad essere
agitata con più forza dai capi politici dei partiti europei e dai
padroni delle armi che, in questi giorni, hanno presentato le nuove linee guida della
strategia per l’industria della difesa attraverso la Commissione
Europea.
 </p>
 <p style="line-height: 108%; margin-bottom: 0.28cm;">
  La guerra in
Ucraina richiede un continuo flusso di armi da parte degli
imperialisti e Zelenskj lo ripete ad ogni sua visita, un continuo
bisogno di armi e munizioni per fronteggiare il potenziale bellico
russo che è in crescita per quello che riguarda i munizionamenti,
come riportano i giornali dei padroni, e per i paesi imperialisti
europei il problema non è quello di attivarsi per la pace ma
continuare ad alimentare venti di guerra, creare tutte la premesse
per una nuova carneficina in Europa, come dice esplicitamente la
stessa von der Leyen: “l’Europa si prepari alla guerra nei
prossimi cinque anni perché, è improbabile, ma non impossibile”.
 </p>
 <p style="line-height: 108%; margin-bottom: 0.28cm;">
  La corsa al
riarmo per la Difesa europea, l’economia di guerra dietro la quale
si nascondono gli enormi profitti delle industrie delle armi, benedetti dalle loro Borse d’affari, sono temi della campagna
elettorale sicuramente, anche se le risorse finanziarie che l’Europa
mette in questo caso a disposizione per le industrie delle armi è
irrisoria ma il senso comunque è quello di dare una indicazione per
fare pesare nel dibattito politico i profitti delle industrie delle
armi, perché a loro certamente conviene questa guerra infinita.
 </p>
 <p style="line-height: 108%; margin-bottom: 0.28cm;">
  Di recente c’è
stato Macron, il suo governo è rappresentante di uno Stato membro
del Consiglio di sicurezza dell’ONU e potenza nucleare e coloniale,
che ha fatto la proposta di un dispiegamento di truppe NATO in
Ucraina e ha poi proseguito Scholz rappresentante di un governo
che ha aumentato le spese militari del suo paese superando il tetto
del 2% (per la precisione il 2,1%) delle spese militari rispetto al
Prodotto Interno Lordo (PIL), obiettivo quest’ultimo fissato in
ambito NATO per accrescere la potenza militare dell’Alleanza
atlantica, rappresentante di un governo che, assieme a Regno Unito e
Francia – a cui da il suo contributo diretto ed indiretto anche
l’Italia del governo Meloni - , è presente sul campo in Ucraina
non solo con mercenari ma anche con ufficiali professionisti per
combattere ed addestrare ad usare armi a lungo raggio che tornano
utili nel rivolgerli contro la Russia, alimentando così l’escalation
bellica.
 </p>
 <p style="line-height: 108%; margin-bottom: 0.28cm;">
  Inoltre droni,
aerei-radar e da guerra elettronica di diverse forze aeree alleate
volano spesso appena fuori dallo spazio aereo ucraino per aiutare le
forze di Kiev a colpire obiettivi in Crimea e Russia evitando
coinvolgimenti ufficiali nel conflitto.
 </p>
 <p style="line-height: 108%; margin-bottom: 0.28cm;">
  Londra ha
stanziato altri 2,5 miliardi per l’aiuto militare all’Ucraina nel
2024 (dopo 2,3 miliardi sia nel 2022 che nel 2023), Berlino promette
8 miliardi solo quest’anno (ha appena inaugurato una nuova fabbrica
di munizioni in Bassa Sassonia), la Francia fornisce cannoni, sistema
di difesa aerea, missili e addestra piloti.
 </p>
 <p style="line-height: 108%; margin-bottom: 0.28cm;">
  Un flusso enorme
di denaro scorre in aiuto al fantoccio della NATO e al suo governo di
nazisti, agli oligarchi al potere in Ucraina e di recente la Ue ha
approvato a gennaio 50 miliardi su 4 anni di aiuti economici (la
Banca Mondiale ha calcolato che l’Ucraina avrà bisogno di 450
miliardi di euro per la ricostruzione). Profitti su profitti.
 </p>
 <p style="line-height: 108%; margin-bottom: 0.28cm;">
  Ma non solo aiuti
economici, come si sa, le armi sono una costante.
 </p>
 <p style="line-height: 108%; margin-bottom: 0.28cm;">
  Nel recente
report della Rete Europea contro il Commercio di Armi, Enaat, From
war Lobby to war economy, nel quale sono stati ricostruiti 536
incontri tra i rappresentanti delle principali aziende del settore
europeo e membri della Commissione tra il 2014 e il 2023 e 175
meeting con eurodeputati tra il 2019 e il 2023. “Le pressioni della
lobby dell’industria militare anche sulla Commissione Ue sono
continue e rilevanti”.
 </p>
 <p style="line-height: 108%; margin-bottom: 0.28cm;">
  La Difesa europea
è l' appello della Commissione rivolto ai padroni delle armi in
Europa per aumentare la produzione e ai governi per aumentare la spesa
militare.
 </p>
 <p style="line-height: 108%; margin-bottom: 0.28cm;">
  La Commissione
europea prevede di «mobilitare 1,5 miliardi del bilancio Ue per il
periodo 2025-26 per continuare a migliorare la competitività»
dell’industria e della tecnologia di difesa. Di per sé è una
cifra irrisoria, viene calcolato che con 1,5 miliardi l’Ue potrebbe
finanziare l’acquisto di appena 58 carri Leopard 2. Ma, spiega
Borrell, «il fondo è un incentivo per investire, non per
sostituirsi agli Stati».
 </p>
 <p style="line-height: 108%; margin-bottom: 0.28cm;">
  Un progetto,
secondo il commissario per il Mercato Interno e i Servizi, Breton,
che necessita inizialmente di 100 miliardi (in eurobond) per arrivare
a una svolta. Ma di quei soldi, nel nuovo piano dell’Ue, non vi è
traccia.
 </p>
 <p style="line-height: 108%; margin-bottom: 0.28cm;">
  Le armi
potrebbero essere acquistate da un consorzio di paesi europei
patrocinato dalla Commissione con lo stesso modello che fu adottato
per i vaccini anti-Covid e, specialmente per le munizioni che sono il
capitolo più urgente delle forniture a Kiev, si potrebbero
utilizzare i fondi degli oligarchi russi congelati dalle sanzioni
dopo l’inizio dell’aggressione all’Ucraina. Per il resto, alle
maggiori spese per gli acquisti di materiale bellico si dovrebbe far
fronte nello stesso modo in cui si è dato vita al Next Generation EU
e ai Pnrr: la creazione di debito europeo. Quindi una nuova spinta bellica scaricata sulle masse, sui lavoratori.
 </p>
 <p style="line-height: 108%; margin-bottom: 0.28cm;">
  Borrell ricorda
che «l’industria della difesa europea ha già aumentato del 50% le
sue capacità», ma «bisogna andare oltre». «Nel 2022 – aggiunge
l’Alto rappresentate – gli investimenti nella difesa sono stati
58 miliardi di euro divisi tra i Ventisette. Negli Usa il Pentagono
ha chiesto investimenti per 215 miliardi di euro».
 </p>
 <p style="line-height: 108%; margin-bottom: 0.28cm;">
  Oggi, il 78%
delle acquisizioni europee nel settore della difesa provengono da
paesi esterni all’Unione Europea. L’EDIS (strategia europea per
il settore industriale della difesa) mira a incentivare gli europei a
lavorare in modo cooperativo e a investire congiuntamente nelle
capacità costruite in Europa. Invita gli Stati membri ad acquistare
almeno il 40% delle attrezzature militari in modo collaborativo –
cioè senza pestarsi i piedi l’un con l’altro - e il 50%
all’interno dell’UE entro il 2030, arrivando al 60% entro il
2035. Per fare questo, la Commissione intende facilitare e sostenere
programmi congiunti utilizzando molteplici finanziamenti e strumenti
normativi, che si basano sul rafforzamento dell’industria europea
della difesa attraverso la legge sugli appalti comuni (EDIRPA) e la
legge a sostegno della produzione di munizioni (ASAP).
 </p>
 <p style="line-height: 108%; margin-bottom: 0.28cm;">
  Borrell, usa lo
spettro della Russia per giustificare questa mossa: “L’Europa è
ancora in pericolo, la guerra è ai nostri confini ed è una guerra
che non sembra finire presto ed è per questo che dobbiamo rafforzare
la nostra capacità di produzione, passando da una modalità di
emergenza a una visione di medio e lungo periodo per sostenere
l’Ucraina”. E il primo avamposto è proprio l’Ucraina che, ad
oggi, ha bisogno di circa 2,5 milioni di munizioni all’anno, mentre
l’Ue sarà in grado di produrne poco più di 1 milione: “Se
vogliamo continuare a sostenere l’Ucraina dobbiamo aumentare la
nostra capacità in tal senso – ha aggiunto Borrell – Abbiamo
sostenuto l’Ucraina prendendo ciò che già abbiamo nelle nostre
scorte, producendo di più. L’Ucraina oggi ha bisogno di 200mila
munizioni al mese da 155 millimetri. Ovvero 2,5 milioni all’anno.
Se vogliamo sostenere l’Ucraina, dobbiamo essere in grado di farlo.
Le persone non combattono con le banconote. Le banconote sono utili
per comprare armi, ma dobbiamo farlo. È necessario convertire la
capacità finanziaria in capacità industriale per avere forniture.
Quindi tutto ciò che aumenta la nostra capacità di difesa è valido
per l’Ucraina dato che ci impegniamo a sostenere l’Ucraina con le
nostre capacità”.
 </p>
 <p style="line-height: 108%; margin-bottom: 0.28cm;">
  Bisogna
menzionare che intanto la partecipazione a missioni militari europee
è già in atto da tempo e questa “difesa comune” è invocata
dagli imperialisti mentre nascondono ognuno di essi il pugnale dietro
la schiena pronto a sferrarlo all’imperialismo concorrente.
Convergono tatticamente ma gli interessi politici ed economici li
portano in rotta di collisione, oggi si uniscono su Ucraina, Medio
Oriente, Indo Pacifico per una politica di potenza dell’imperialismo
europeo, in realtà un imperialismo europeo che è costituito da vari
paesi imperialisti i cui rapporti di forza si mantengono in equilibri
sempre più precari.
 </p>
 <p style="line-height: 108%; margin-bottom: 0.28cm;">
  A spingere per
coordinare le capacità dei paesi membri nello sviluppo della difesa
sono stati in particolare i governi di Estonia, Francia e Polonia,
firmatari di un appello che rilanci la capacità difensive militari
continentali. Tra questi paesi la Polonia è impegnata in un
massiccio programma di riarmo, acquista armi americane, britanniche e
sudcoreane, non certo europee. E questa è già una contraddizione
alla cui soluzione punta la Commissione europea.
 </p>
 <p style="line-height: 108%; margin-bottom: 0.28cm;">
  A due anni
dall’inizio della guerra in Ucraina le guerre e le minacce di
guerra sono accresciute, l’umanità è costantemente minacciata
dalle politiche imperialiste.
 </p>
 <p style="line-height: 108%; margin-bottom: 0.28cm;">
  Il complesso
militare-industriale e i ministri sono un tutt’uno – e in Italia
il ministro Crosetto rappresenta in maniera fin troppo evidente
questa unione – e convergeranno sempre più l’industria della
difesa, il settore finanziario e il mondo accademico, un argomento
che dimostra inequivocabilmente che l’obiettivo della pace non
potrà essere raggiunto senza rovesciare i rispettivi governi del
Capitale imperialista, i loro Stati, che sono il cuore di questo
sistema che ci sta trascinando in una guerra mondiale.
 </p>
 <div style="clear: both;">
 </div>
</div>

</div>


<div class='source'><p>Source: <a href="https://proletaricomunisti.blogspot.com/2024/03/pc-12-marzo-no-al-piano-di-riarmo.html">https://proletaricomunisti.blogspot.com/2024/03/pc-12-marzo-no-al-piano-di-riarmo.html</a></p></div>
</div>
</body></html>