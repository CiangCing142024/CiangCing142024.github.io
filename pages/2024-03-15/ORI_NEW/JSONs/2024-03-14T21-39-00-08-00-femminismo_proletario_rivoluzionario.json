{"title": "Un libro da leggere. Per non stare \"dalla parte sbagliata del mondo...\"", "published time": "2024-03-14T21:39:00+08:00", "images": ["https://blogger.googleusercontent.com/img/b/R29vZ2xl/AVvXsEiuXEwMrdabcu84LaeV3ozoocDSWLiYCMrImm0VGh8-6bAqKnMLc0Y8oZKD8QBYmz4I-nKdLaU0g_W5oKNQXh855yKJJ83g3w2elAP0cds41s6C68Mn-ir31cpGmejA3XmIea8cNDJANoRDcL7I0oPjsn3H9tjyO7adxaedlnRMk_r9QouWyqeVfuEaiYE/s278/vincenzina.jpg"], "content": "<div class=\"post-body entry-content\" id=\"post-body-4825338384373153434\" itemprop=\"description articleBody\">\n <div style=\"background: rgb(255, 255, 255); color: #080808; font-family: Verdana;  padding: 3px 6px;\">\n  <div class=\"separator\" style=\"clear: both; text-align: center;\">\n   <a href=\"https://blogger.googleusercontent.com/img/b/R29vZ2xl/AVvXsEiuXEwMrdabcu84LaeV3ozoocDSWLiYCMrImm0VGh8-6bAqKnMLc0Y8oZKD8QBYmz4I-nKdLaU0g_W5oKNQXh855yKJJ83g3w2elAP0cds41s6C68Mn-ir31cpGmejA3XmIea8cNDJANoRDcL7I0oPjsn3H9tjyO7adxaedlnRMk_r9QouWyqeVfuEaiYE/s278/vincenzina.jpg\" imageanchor=\"1\" style=\"clear: left; float: left; margin-bottom: 1em; margin-right: 1em;\">\n    <img border=\"0\" data-original-height=\"278\" data-original-width=\"181\" height=\"400\" src=\"https://blogger.googleusercontent.com/img/b/R29vZ2xl/AVvXsEiuXEwMrdabcu84LaeV3ozoocDSWLiYCMrImm0VGh8-6bAqKnMLc0Y8oZKD8QBYmz4I-nKdLaU0g_W5oKNQXh855yKJJ83g3w2elAP0cds41s6C68Mn-ir31cpGmejA3XmIea8cNDJANoRDcL7I0oPjsn3H9tjyO7adxaedlnRMk_r9QouWyqeVfuEaiYE/s278/vincenzina.jpg\" srcset=\"https://blogger.googleusercontent.com/img/b/R29vZ2xl/AVvXsEiuXEwMrdabcu84LaeV3ozoocDSWLiYCMrImm0VGh8-6bAqKnMLc0Y8oZKD8QBYmz4I-nKdLaU0g_W5oKNQXh855yKJJ83g3w2elAP0cds41s6C68Mn-ir31cpGmejA3XmIea8cNDJANoRDcL7I0oPjsn3H9tjyO7adxaedlnRMk_r9QouWyqeVfuEaiYE/s278/vincenzina.jpg\" width=\"260\"/>\n   </a>\n  </div>\n  Questo libro che racconta il percorso di una ragazza nell'Italsider di Bagnoli, oltre che leggersi piacevolmente, \u00e8 interessante per almeno due motivi, che contribuiscono alla chiarezza di cosa significa la fabbrica e cosa significa per le donne.\n </div>\n <div style=\"background: rgb(255, 255, 255); color: #080808; font-family: Verdana;  padding: 3px 6px;\">\n  La presa di coscienza di classe, la trasformazione \"operaia\", un'operaia che lotta, di Vincenzina - che \u00e8 figlia di un operaio dell'Italisider ma aveva tutt'altra prospettiva rispetto a quella di lavorare in fabbrica che fa paura, che si odia - avviene non facilmente, con contrasti, resistenze, contraddizioni, ma, poi, soprattutto con la scoperta della dura fabbrica.\n </div>\n <div style=\"background: rgb(255, 255, 255); color: #080808; font-family: Verdana;  padding: 3px 6px;\">\n  Vincenzina scopre che la fabbrica - che ha ucciso il padre, come tanti altri operai - \u00e8 per\u00f2 anche, e spesso soprattutto, \"comunit\u00e0\", collettivo, unit\u00e0. Questa comunit\u00e0 \u00e8 data dalla sofferenza, ma \u00e8 data innanzitutto dalla scoperta degli altri, delle altre; una comunit\u00e0 che non c'\u00e8 fuori dalla fabbrica, ma che continua a vivere, soprattutto, per le operaie anche fuori dalla fabbrica.\n </div>\n <div style=\"background: rgb(255, 255, 255); color: #080808; font-family: Verdana;  padding: 3px 6px;\">\n  Sfruttamento, condizioni di lavoro pesanti, nocive, il timore di rischiare la vita come altri operai/operaie, la protervia dei capi che se ne fregano della vita umana, tutto c'\u00e8, soprattutto in una fabbrica siderurgica come l'Italsider; ma c'\u00e8 via via la scoperta della forza, della necessit\u00e0 di ribellarsi, della gioia di lottare, di unire, di stare in una \"famiglia\"; il perch\u00e8 della fierezza del padre di Vincenzina di essere comunista.\n </div>\n <div style=\"background: rgb(255, 255, 255); color: #080808; font-family: Verdana;  padding: 3px 6px;\">\n  Poi, tutto questo, il libro lo descrive come \u00e8 vissuto dalle donne, che \u00e8 differente. Per le operaie la fatica \u00e8 maggiore, perch\u00e8 hanno il peso della famiglia, le preoccupazioni che le accompagnano in fabbrica; preoccupazioni che ritrovano ogni giorno fuori, dalla necessit\u00e0, paura, sofferenza di abortire in condizioni allora pi\u00f9 terribili, a sorelle che si illudono di una via facile per fare soldi, dalle difficolt\u00e0 economiche, alle madri sottomesse, legate come una catena ai loro uomini, nel bene e nel male, ecc. ecc.\n </div>\n <div style=\"background: rgb(255, 255, 255); color: #080808; font-family: Verdana;  padding: 3px 6px;\">\n  Ma poi, c'\u00e8 la conoscenza, la scoperta della solidariet\u00e0 tra donne dentro e fuori la fabbrica, delle amicizie che diventano forti come l'acciaio. E quindi, la comunit\u00e0 di classe che \u00e8 trasformazione, che d\u00e0 forza, unit\u00e0, speranza. La fabbrica in cui trovare anche un amore non inquinato, non falso.\n </div>\n <div style=\"background: rgb(255, 255, 255); color: #080808; font-family: Verdana;  padding: 3px 6px;\">\n  Concludiamo con\n  <b>\n   le parole di Vincenzina:\n  </b>\n  <i>\n   \"... Quanti inferni esistevano oltre al suo. Il diavolo non smetteva mai di spargere veleno, intossicare, trasformare vite e persone. Alla fine,\n   <b>\n    per assurdo, lo stabilimento salvava.\n   </b>\n   All'inizio lo aveva odiato perch\u00e8 s'era preso suo padre e aveva risucchiato anche lei, mentre ora\n   <b>\n    si rendeva conto di essere stata dalla parte sbagliata del mondo.\n   </b>\n   Quel luogo, 'o cantiere, univa le persone, faceva in modo che ognuno compatisse l'altro per dignit\u00e0 e nobilt\u00e0, cos\u00ec tutti diventavano un unico essere, un\n   <b>\n    unico respiro che mandava avanti la vita...\n   </b>\n   \".\n  </i>\n </div>\n <div style=\"background: rgb(255, 255, 255); color: #080808; font-family: Verdana;  padding: 3px 6px;\">\n  <i>\n   <br/>\n  </i>\n </div>\n <div style=\"background: rgb(255, 255, 255); color: #080808; font-family: Verdana;  padding: 3px 6px;\">\n  Da un commento su Il Manifesto:\n  <i>\n   \"...quando nell'autunno del 1990 l'Italsider chiuder\u00e0 i battenti, un senso di profonda malinconia invade gli operai. L'ultimo giorno c'\u00e8 silenzio nello stabilimento, c'\u00e8 poco da dire. Tutto \u00e8 vuoto e smarrimento. Bagnoli \u00e8 destinata a divenire come una lacerazione del tessuto sociale e storico di Napoli. Vincenzina versa l'ultimo caff\u00e8 ai suoi compagni con l'amarezza di un addio, anche se ora sa che \u00e8 una di loro, e lo sar\u00e0 per sempre\"\n   <br/>\n   \"...quando\n  </i>\n </div>\n <div style=\"clear: both;\">\n </div>\n</div>\n", "description": "Questo libro che racconta il percorso di una ragazza nell'Italsider di Bagnoli, oltre che leggersi piacevolmente, \u00e8 interessante per almeno ...", "author": ["fannyhill"], "source": "https://femminismorivoluzionario.blogspot.com/2024/03/un-libro-da-leggere-per-non-stare-dalla.html", "source_name": "femminismo proletario rivoluzionario"}