{"title": "pc 14 marzo - Contro le morti sul lavoro per il profitto dei padroni assassini, quale lotta \u00e8 necessaria? da Controinformazione rossoperaia del 14/03", "published time": "2024-03-15T01:00:00+08:00", "images": ["https://blogger.googleusercontent.com/img/b/R29vZ2xl/AVvXsEjROh-HwlIpmnIWeRf4aiCOdvmXoVDsi8zS5k4Kaaxhr11SyyTkdIuYY68QjTtRFItU72eP7BTWsO4C_YaP52bhodvcTUX8Pkaj0orurIXTqh7wWlfS4_IyDPtClBJl6WNWEaImBouFYIPVo-5ZK-8A00SbhpHkoTqTKFk_xoF5IMaiuunvNPO5ZbJKKShz/s754/morti%20sul%20lavoro-muoio%20in%20nome%20del%20profitto.jpeg"], "content": "<div class=\"post-body entry-content\" id=\"post-body-7827119764812388318\" itemprop=\"description articleBody\">\n <p>\n  <a href=\"https://blogger.googleusercontent.com/img/b/R29vZ2xl/AVvXsEjROh-HwlIpmnIWeRf4aiCOdvmXoVDsi8zS5k4Kaaxhr11SyyTkdIuYY68QjTtRFItU72eP7BTWsO4C_YaP52bhodvcTUX8Pkaj0orurIXTqh7wWlfS4_IyDPtClBJl6WNWEaImBouFYIPVo-5ZK-8A00SbhpHkoTqTKFk_xoF5IMaiuunvNPO5ZbJKKShz/s754/morti%20sul%20lavoro-muoio%20in%20nome%20del%20profitto.jpeg\" style=\"clear: left; float: left; margin-bottom: 1em; margin-right: 1em; text-align: center;\">\n   <img border=\"0\" data-original-height=\"754\" data-original-width=\"600\" height=\"436\" src=\"https://blogger.googleusercontent.com/img/b/R29vZ2xl/AVvXsEjROh-HwlIpmnIWeRf4aiCOdvmXoVDsi8zS5k4Kaaxhr11SyyTkdIuYY68QjTtRFItU72eP7BTWsO4C_YaP52bhodvcTUX8Pkaj0orurIXTqh7wWlfS4_IyDPtClBJl6WNWEaImBouFYIPVo-5ZK-8A00SbhpHkoTqTKFk_xoF5IMaiuunvNPO5ZbJKKShz/s754/morti%20sul%20lavoro-muoio%20in%20nome%20del%20profitto.jpeg\" srcset=\"https://blogger.googleusercontent.com/img/b/R29vZ2xl/AVvXsEjROh-HwlIpmnIWeRf4aiCOdvmXoVDsi8zS5k4Kaaxhr11SyyTkdIuYY68QjTtRFItU72eP7BTWsO4C_YaP52bhodvcTUX8Pkaj0orurIXTqh7wWlfS4_IyDPtClBJl6WNWEaImBouFYIPVo-5ZK-8A00SbhpHkoTqTKFk_xoF5IMaiuunvNPO5ZbJKKShz/s754/morti%20sul%20lavoro-muoio%20in%20nome%20del%20profitto.jpeg\" width=\"347\"/>\n  </a>\n  L'orribile strage dei lavoratori continua ininterrotta. Ieri altri 5\nmorti sul lavoro, 5 vite operaie, giovani, anziani, migranti,\nspezzate per il profitto dei padroni, per il sistema che produce\nmorte dei lavoratori, per il governo che sulla sicurezza sul lavoro\ndimostra fino in fondo di essere un\u2019agenzia, un Ufficio consulenza\ndei padroni.\n </p>\n <p style=\"line-height: 108%; margin-bottom: 0.28cm;\">\n  Non si era ancora\nspento l'eco e n\u00e9 si spegner\u00e0 l'eco della strage di Firenze, dove\ngli operai sono stati seppelliti vivi dal crollo delle strutture atte\nalla costruzione di un nuovo grande centro commerciale\ndell'ESSELUNGA.\n </p>\n <p style=\"line-height: 108%; margin-bottom: 0.28cm;\">\n  Abbiamo gi\u00e0\ndetto molto su questo, denunciato, sostenuto le proteste sul\nterritorio, sostenuto anche lo sciopero - banale e limitato - \nindetto dai sindacati confederali di 2 ore. Abbiamo denunciato le\nresponsabilit\u00e0 del governo, del sistema, dei padroni assassini.\n </p>\n <p style=\"line-height: 108%; margin-bottom: 0.28cm;\">\n  Ma queste nuove\nmorti ci dicono che la denuncia che facciamo - giusta e necessaria \u2013\n\u00e8 insufficiente e che bisogna andare dentro le vicende che producono\nquesti morti operai.\n </p>\n <p style=\"line-height: 108%; margin-bottom: 0.28cm;\">\n  In fabbrica\ninnanzitutto, perch\u00e9 \u00e8 facile descrivere le condizioni di lavoro\nche vi sono in edilizia o vi sono nei luoghi in cui pi\u00f9 facilmente\nla vita degli operai \u00e8 a rischio, ma in fabbrica in generale \u00e8\nnascosta, \u00e8 meno evidente che il lavoro \u00e8 nocivo, che il lavoro \u00e8\nmortale e che i profitti dei padroni sono esattamente l'altra faccia\ndel pianeta dello sfruttamento sul lavoro.\n </p>\n <p style=\"line-height: 108%; margin-bottom: 0.28cm;\">\n  A Caserta \u00e8\nmorto Giuseppe Borrelli, 26 anni, un ragazzo di Volla, nel\nNapoletano, stritolato e morto in una pressa della laminazione\nsottile, nella fabbrica del gruppo Moschini che ha sede a San Marco\nEvangelista, in provincia di Caserta. Era da solo quando si \u00e8\nverificato l'incidente.\n </p>\n <p style=\"line-height: 108%; margin-bottom: 0.28cm;\">\n  Il gruppo\nMoschini non \u00e8 una fabbrichetta. Il gruppo Moschini ha stabilimenti\nin Italia, Inghilterra, Turchia, Canada, Corea del Sud. Quella di San Marco\nnon \u00e8 una fabbrichetta, lavorano 400 operai. Trasformano in\npellicole di alluminio per alimenti i profilati t 30/40 m. Borrelli\nlavorava l\u00ec da tre o\n  <span>\n  </span>\n </p>\n <a name=\"more\">\n </a>\n quattro anni, non \u00e8 nemmeno chiaro. Ma il suo\ndatore di lavoro non era il gruppo Moschini, per cui lavorava. Il\ngruppo Moschini \u00e8 stato insignito da Mattarella, alcuni anni fa,\ndella onorificenza dei cavalieri del lavoro per meriti speciali della\nRepubblica. Il contratto che aveva Giuseppe Borrelli era con la Gi\nGroup, un'agenzia interinale. Era quest'ultima che lo aveva assunto\na tempo indeterminato e poteva spostarlo da un cliente all'altro\nsulla base delle richieste ed era Gi Group\u00a0che gli pagava lo stipendio\nsulla base dell'inquadramento contrattuale dei metalmeccanici.\n <p>\n </p>\n <p style=\"line-height: 108%; margin-bottom: 0.28cm;\">\n  La figura di\nquesto giovane operaio \u00e8 di staff leasing, cio\u00e8 in affitto, operaio\nin affitto.\n </p>\n <p style=\"line-height: 108%; margin-bottom: 0.28cm;\">\n  All'azienda\nquesto andava benissimo perch\u00e9 aveva personale qualificato ma, nello\nstesso tempo, nessun vincolo diretto contrattuale con esse.\n </p>\n <p style=\"line-height: 108%; margin-bottom: 0.28cm;\">\n  Con il contratto\nstaff leasing l'operaio si sente perennemente in bilico, vive una\ncondizione di eterna precariet\u00e0 in ciascuna delle fabbriche in cui\nlavora. Si tratta di un giovane operaio eternamente in ricatto e\nquindi obiettivamente disponibile ad accettare le richieste aziendali\ndel suo uso. Se sei un operaio in staff leasing e sei considerato un\nrompiscatole, l'azienda ti prende e ti rispedisce al mittente senza\navere nessun obbligo di tenerti al lavoro.\n </p>\n <p style=\"line-height: 108%; margin-bottom: 0.28cm;\">\n  Borrelli \u00e8 morto\nin fabbrica e ci sono altri operai che svolgono medesime mansioni\neppure l'inquadramento di questi operai \u00e8 differente rispetto a\nquello di Giuseppe, perch\u00e9 accanto agli assunti a tempo\nindeterminato ci sono i precari delle ditte dell'appalto, di\nsubappalto e infine quelli forniti dalle agenzie interinali.\n </p>\n <p style=\"line-height: 108%; margin-bottom: 0.28cm;\">\n  Ma ieri \u00e8 morto anche un altro operaio, un operaio di 38 anni, questa volta alla\nJindal Films di Brindisi, il grande gruppo industriale\ndell'acciaieria mondiale che ha conteso fino all'ultimo\nl'acquisizione dell'ArcelorMittal, l'ex Ilva. Successivamente ha\navuto parte dell'acciaieria di Piombino, riducendola, anche quella,\nin un'eterna cassa integrazione in attesa di tempi migliori. Figlia\ndi Jindal, la Vulcan Steel, \u00e8 uno dei possibili acquirenti ora\ndell'ex Ilva di Taranto nel quadro della nuova assegnazione al nuovo\npadrone. Quindi la Jindal ha altri stabilimenti, stabilimenti minori,\nnon organicamente inseriti nel piano dell'acciaio. E uno di questi \u00e8\nnella zona industriale di Brindisi.\n </p>\n <p style=\"line-height: 108%; margin-bottom: 0.28cm;\">\n  Gianfranco Conte,\n38 anni, sposato e padre di due bambini, \u00e8 morto schiacciato da una\nbobina mentre lavorava nella fabbrica della Jindal Films che produce\nfilm in polietilene, quindi un tipo di produzione differente da\nquello dell'acciaio. Stava manovrando un carroponte all'interno dello\nstabilimento quando \u00e8 stato travolto da una bobina, \u00e8 stato\ncentrato in pieno torace. L'impatto \u00e8 stato violento, \u00e8 rimasto per\npochi minuti reattivo, tanto che lui stesso ha spento l'interruttore\ndel macchinario e ha chiesto aiuto. Per\u00f2 via via che i minuti\nscorrevano \u00e8 peggiorato, ha perso i sensi. All'arrivo dell'ambulanza\nle condizioni erano gravissime. L'urto con la bobina ha causato\nlesioni interne. La corsa all'ospedale \u00e8 risultata inutile. \u00c8\ndeceduto pochi minuti dopo l'arrivo al pronto soccorso.\n </p>\n <p style=\"line-height: 108%; margin-bottom: 0.28cm;\">\n  Ora c'\u00e8\nl'inchiesta, ma cosa c'\u00e8 di pi\u00f9 chiaro di questa morte?\n </p>\n <p style=\"line-height: 108%; margin-bottom: 0.28cm;\">\n  Alla Jindal la\nsicurezza non c'era. Gi\u00e0 il 27 agosto dello scorso anno si \u00e8 si era\nverificato un altro grave infortunio. E qui era stato un operaio di\nsessant'anni a rischiare la vita con una mano incastrata in un rullo.\nAnche l\u00ec l'operaio aveva reagito, aveva avuto anche qui il sangue\nfreddo di spegnere l'interruttore dell'impianto. E qui era stato\nsalvato, anche se gravemente ferito.\n </p>\n <p style=\"line-height: 108%; margin-bottom: 0.28cm;\">\n  Quindi \u00e8\nevidente che in questa fabbrica la sicurezza non c'\u00e8, non c'\u00e8 mai\nstata. E gli operai, anche in casi di infortunio, sono soli. Si\ndevono salvare la vita da soli. Sono morti anche un altro lavoratore\na Carpenedolo, Brescia. A Castellammare di Stabia, invece, \u00e8 nella\nFincantieri che \u00e8 morto un operaio dello Sri Lanka colpito da un\nmalore. Non sappiamo ancora molto su questa morte.\n </p>\n <p style=\"line-height: 108%; margin-bottom: 0.28cm;\">\n  Ma non ci sono\nstati morti solo in fabbrica, ieri. Spesso in un solo giorno muoiono\npi\u00f9 operai in pi\u00f9 posti di lavoro. A San Giorgio a Liri\n(Frosinone), un sessantenne \u00e8 caduto dal compattatore per la\nraccolta differenziata ed \u00e8 morto.\n </p>\n <p style=\"line-height: 108%; margin-bottom: 0.28cm;\">\n  Cosa fare?\nDobbiamo ascoltare la litania di governo/padroni/stampa/sindacati\nconfederali? Dobbiamo ancora una volta aspettare gli scioperi\nimmediati che in generale ci sono, ma che immediatamente vengono\ndimenticati?\n </p>\n <p style=\"line-height: 108%; margin-bottom: 0.28cm;\">\n  E\u2019 chiaro che\nin questa descrizione delle morti c'\u00e8 gi\u00e0 il perch\u00e9 di queste\nmorti, le circostanze possono essere casuali ma si tratta\ninnanzitutto della questione degli appalti, dei subappalti a cascata,\nsi tratta dei tempi delle lavorazioni sempre pi\u00f9 veloci e\npericolose, si tratta della mancanza di controllo, si tratta di\naziende che possono tranquillamente non tener conto della sicurezza,\nsapendo che comunque non gli succede niente, si tratta di situazioni\nin cui operai nelle stesse condizioni hanno contratti diversi e\nquindi viene a mancare perfino quel vincolo stretto di autocontrollo\ne solidariet\u00e0. Si tratta di assenza del sindacato all'interno della\nfabbrica, dove la linea sindacale \u00e8 sempre collaborazionista coi\npadroni e impotente a difendere le condizioni dei lavoratori e i\nlavoratori non vedono nel sindacato uno strumento di autodifesa e\nanche un punto di riferimento durante il loro lavoro e meno che mai\nun punto di difesa per impedire che queste situazioni succedano.\n </p>\n <p style=\"line-height: 108%; margin-bottom: 0.28cm;\">\n  Noi siamo perch\u00e9\nalle morti sul lavoro si risponda sempre con la lotta, siamo perch\u00e9\ntutti i giorni ci sia un'attivit\u00e0 per la sicurezza sui posti di\nlavoro a 360 \u00b0. Siamo perch\u00e9 i lavoratori abbiano all'interno della\nfabbrica, del posto di lavoro, costantemente un rappresentante per la\nsicurezza, da loro eletto, indipendentemente dalla tessera sindacale\nche possa e abbia i poteri di interrompere il lavoro nocivo. Siamo\nper l'applicazione rigida di tutte le leggi che riguardino la\nsicurezza sul lavoro, a partire da rifiutare il lavoro quando non \u00e8\nin condizioni di sicurezza, senza dover necessariamente andare a casa\ne perdere la giornata. Siamo perch\u00e9 questa attivit\u00e0 sia sostenuta\nnazionalmente da una Rete nazionale per la sicurezza sui posti di\nlavoro e sul territorio, impegnata non tanto a proporci l'eterna\nlitania dei dati o delle possibili leggi che possono migliorare la\nsituazione, ma che sia una struttura di combattimento, in azione\npermanente che unisca operai delegati indipendentemente dalla dalla\ntessera sindacale, unisca tecnici, avvocati, medici che possa in\nmisura preventiva - e quando succedono gli incidenti in misura\nsuccessiva - intervenire e sostenere gli operai e le loro famiglie.\nSiamo per le postazioni ispettive nelle grandi zone industriali,\nanche se su questo la linea di depotenziamento degli ispettorati del\nlavoro e degli organi di controllo perseguite dai governi in questi\nanni - e che trova la sua apoteosi con questo governo che \u00e8 un\ngoverno di coloro che uccidono i lavoratori, i consulenti sul lavoro\ndi coloro che suggeriscono ai padroni come eludere le norme sulla\nsicurezza sul lavoro -  ha peggiorato la situazione e quindi perfino\nle prestazioni ispettive non sarebbero pi\u00f9 una garanzia senza il\ncontrollo operaio.\n </p>\n <p style=\"line-height: 108%; margin-bottom: 0.28cm;\">\n  Ma \u00e8 chiaro che\nfinch\u00e9 non si aggrediscono le condizioni strutturali di precariet\u00e0,\nle condizioni strutturali di bassi salari, le condizioni strutturali\ndi riduzione delle spese per la sicurezza e la loro impossibilit\u00e0 di\nessere imposte attraverso il sistema legislativo e penale che diventa\nsempre meno efficiente nel colpire queste responsabilit\u00e0.\n </p>\n <p style=\"line-height: 108%; margin-bottom: 0.28cm;\">\n  La scelta del\ngoverno \u00e8 quello della collaborazione coi padroni, \u00e8 quello della\nprotezione dei padroni. Ed evidente che questo significa morti sul\nlavoro.\n </p>\n <div style=\"clear: both;\">\n </div>\n</div>\n", "pdf_content": null, "pdf_links": [], "description": "L'orribile strage dei lavoratori continua ininterrotta. Ieri altri 5 morti sul lavoro, 5 vite operaie, giovani, anziani, migranti, spezzate ...", "author": ["prolcomra"], "source": "https://proletaricomunisti.blogspot.com/2024/03/pc-14-marzo-contro-le-morti-sul-lavoro.html", "source_name": "proletari comunisti"}