<html><body>
<div class='article'>
<div class='title'><h1>ΑΘΗΝΑ | Κάλεσμα του ΚΚΕ(μ-λ) στη συγκέντρωση καταγελίας της εισαγγελικής πρότασης για την υπόθεση της 12χρονης απ΄τα Σεπόλια - Πέμπτη 14/3 στις 19:00 στα Προπύλαια</h1></div>
<hr/>
<div class='metadata'>
<meta property="author" content="an.ba"/>
<meta property="description" content=""/>
<meta property="labels" content="Κ.Κ.Ε.(μ-λ)"/>
<meta property="published_time" content="2024-03-14T15:57:00+08:00"/>
<meta property="images" content="https://blogger.googleusercontent.com/img/b/R29vZ2xl/AVvXsEiAGaefm8pKeLu8s83vT2Zg_BsRbCVOAw-Mpula5YmeKiM3bIS641NMT7jUvJGfDItK8HKaZv0NFlfdCoAboJi5Cf5ISBSwf3RF8PdbYU8ipYe5VKGslWntPCUiYVg3r_2G-brulbrZQrRNOpn74oDhbYgiZ-SuuCCqHkdTcc1VW9X3qFYn9dkeW2WGQ2g/s1599/logo1.jpg"/>
Author: an.ba
<br>
Description: 
<br>
Labels: Κ.Κ.Ε.(μ-λ)
<br>
Published Time: 2024-03-14T15:57:00+08:00
<br>
Images: <a href="https://blogger.googleusercontent.com/img/b/R29vZ2xl/AVvXsEiAGaefm8pKeLu8s83vT2Zg_BsRbCVOAw-Mpula5YmeKiM3bIS641NMT7jUvJGfDItK8HKaZv0NFlfdCoAboJi5Cf5ISBSwf3RF8PdbYU8ipYe5VKGslWntPCUiYVg3r_2G-brulbrZQrRNOpn74oDhbYgiZ-SuuCCqHkdTcc1VW9X3qFYn9dkeW2WGQ2g/s1599/logo1.jpg">000000.jpg</a>
</div>
<div class='content'>
<div class="post-body entry-content" id="post-body-5531252444576176562" itemprop="description articleBody">
 <p style="text-align: center;">
  <b>
   <span style="font-size: medium;">
    Το ΚΚΕ(μ-λ) καλεί σήμερα Πέμπτη 14/3, στις 7μμ στα Προπύλαια, στη συγκέντρωση και πορεία καταγγελίας της προκλητικης εισαγγελικής πρότασης  για την υπόθεση της 12χρονης απ΄τα Σεπόλια, που αθωώνει τους θύτες και καταδικάζει τα θύματα!
   </span>
  </b>
 </p>
 <p style="text-align: center;">
  <b>
   <span style="font-size: medium;">
    ΚΑΤΩ Η ΠΟΛΙΤΙΚΗ ΕΝΟΣ ΣΥΣΤΗΜΑΤΟΣ ΠΟΥ ΕΚΜΕΤΑΛΛΕΥΕΤΑΙ-ΚΑΤΑΠΙΕΖΕΙ-ΔΟΛΟΦΟΝΕΙ!
   </span>
  </b>
 </p>
 <p style="text-align: center;">
  <b>
   <span style="font-size: medium;">
    ΑΣ ΕΙΜΑΣΤΕ ΟΛΟΙ ΣΥΝΕΠΕΙΣ…
   </span>
  </b>
 </p>
 <p style="text-align: left;">
  <b>
   Οργή και αγανάκτηση για την χυδαία πρόταση της εισαγγελέα στην υπόθεση της 12χρονης από τα Σεπόλια.
  </b>
  Οι βιασμοί μετατράπηκαν σε συνευρέσεις για ένα παιδί 12 χρονών που βιάζονταν συστηματικά από δεκάδες ενηλίκους «υπεράνω κάθε υποψίας». Στην πραγματικότητα κρίνεται ένοχη η 12χρονη αφού θεωρείται ότι είναι το μισό της συνεύρεσης. Ο βιαστής και μαστροπός Μίχος κρίνεται αθώος για τις κατηγορίες του βιασμού και της μαστροπείας. Απλώς «διευκόλυνε» τη 12χρονη. Στη μάνα πέφτουν όλες οι κατηγορίες χωρίς καμία αμφιβολία.
 </p>
 <p>
  «Συνεπής» η στάση της εισαγγελέα. Υπηρέτησε μέχρι τέλους το πολιτικό σύστημα και τους εκφραστές του. Ο Μίχος ξέρει και κρύβει πολλούς και ισχυρούς. Τοπικός κομματάρχης της ΝΔ, με στενούς δεσμούς με την εκκλησία, ενώ παράλληλα συντόνιζε το εμπόριο ανθρώπων και πορνείας στην περιοχή των Σεπολίων. Πόση βρώμα; Πόσος οχετός; Τί να πρωτοκαλύψει και η δικαιοσύνη;
 </p>
 <p>
  Από την πρώτη στιγμή που ξεσκεπάστηκε η υπόθεση και αποκαλύφθηκαν τα εγκλήματα, το σύστημα έκανε ότι μπορούσε για να καλύψει τους θύτες και να εξοντώσει τα θύματα. Η μάνα βρέθηκε στη φυλακή, η 12χρονη και τα αδέρφια της δέχονταν απειλές για τη ζωή τους. Χωρίς καμία ψυχολογική, ιατρική ή οικονομική στήριξη, της στερούσαν ακόμα και το δικαίωμα να έρθει σε επαφή με τη μητέρα της.
  <b>
   Πολιτεία, αστυνομία, δικαστές, έκαναν ότι μπορούσαν για να πείσουν όλες τις 12χρονες ότι δεν πρέπει να μιλούν και να καταγγέλλουν τους βιαστές τους.
  </b>
 </p>
 <p>
  Ο λαός είναι οργισμένος μπροστά στην αδικία και τη συγκάλυψη της σαπίλας. Παρόμοια τύχη είχαν και άλλες υποθέσεις συγκάλυψης πλουσίων και υψηλά ιστάμενων βιαστών και δολοφόνων. Από την υπόθεση της Γεωργίας στη Θεσσαλονίκη ως το μαζικό έγκλημα των Τεμπών, η λεγόμενη «δικαιοσύνη» παρουσιάζει την ίδια συνέπεια, υπηρετεί τους νόμους και αυτούς για τους οποίους είναι γραμμένοι. Για τους λίγους και ισχυρούς εξασφαλίζονται δικαιώματα και ελευθερίες και όποτε χρειάζεται ανακαλύπτονται ελαφρυντικά και αμφιβολίες. Για τους πολλούς, τους φτωχούς, τους κατατρεγμένους, ο νόμος είναι αμείλικτος, πέλεκυς πάνω στο κεφάλι του.
 </p>
 <p>
  Το ίδιο «συνεπείς» είναι και η αστυνομία, που συγκαλύπτει βιασμούς, μέσα και έξω από τα αστυνομικά τμήματα. Δεν κάνει διακρίσεις σε βιαστές ένστολους και μη, τους καλύπτει όλους. Και βρίσκεται πάντα στην πρώτη γραμμή, έτοιμη να καταστείλει κάθε διαδήλωση, συγκέντρωση, απεργία. Με την ίδια συνέπεια κυνήγησε και χτύπησε τους διαδηλωτές εχθές τα Σεπόλια. Ο λαός που βγήκε στο δρόμο να εκφράσει την οργή του, να παλέψει για μια δίκαιη απόφαση και να καταγγείλει τη συγκάλυψη βρέθηκε αντιμέτωπος με τα ΜΑΤ και τα χημικά.  Έτσι στηρίζεται η επίθεση ενάντια στο λαό και τα δικαιώματά του.
 </p>
 <p>
  Ο λαός είναι οργισμένος, όχι μόνο σήμερα, όχι μόνο γιατί δεν ανέχεται να αθωώνονται εγκληματίας και κατακάθια σαν το Μίχο, αλλά και για όλα τα υπόλοιπα βάσανα που του έχουν φορτώσει. Ιδιωτικά πανεπιστήμια, έγκλημα στα Τέμπη, ακρίβεια, καταστροφές, πόλεμος, πλειστηριασμοί, τρομοκρατία, ποινικός κώδικας, φασιστικοποίηση, απογευματινά χειρουργεία, αυτόχειρες καρκινοπαθείς, φτώχεια…., ότι τροφοδότησε τα κινήματα των τελευταίων μηνών θα συνεχίσει να βγάζει το λαό στο δρόμο.
 </p>
 <p>
  Αυτό το σύστημα μας έχει καταδικάσει πολύ πριν διαπραχθούν τα εγκλήματα. Δεν θα το αφήσουμε να αθωώσει τους ενόχους.
 </p>
 <p>
  <b>
   Ένοχο το ίδιο το καπιταλιστικό σύστημα, οι κυβερνήσεις, οι δικαστές, τα σώματα καταστολής.
  </b>
 </p>
 <p>
  <b>
   Πρέπει να φανούμε και εμείς συνεπείς απέναντι στη 12χρονη, απέναντι στους εαυτούς μας. Να καταδικαστεί ο Μίχος και όλοι οι ένοχοι! Για να ελπίζουμε σε μια ζωή με δικαιώματα!
  </b>
 </p>
 <p>
 </p>
 <p>
  <b>
   Όλοι στους δρόμους!   Το ποτάμι δεν γυρίζει πίσω!
  </b>
 </p>
 <p>
 </p>
 <div class="separator" style="clear: both; text-align: center;">
  <a href="https://blogger.googleusercontent.com/img/b/R29vZ2xl/AVvXsEiAGaefm8pKeLu8s83vT2Zg_BsRbCVOAw-Mpula5YmeKiM3bIS641NMT7jUvJGfDItK8HKaZv0NFlfdCoAboJi5Cf5ISBSwf3RF8PdbYU8ipYe5VKGslWntPCUiYVg3r_2G-brulbrZQrRNOpn74oDhbYgiZ-SuuCCqHkdTcc1VW9X3qFYn9dkeW2WGQ2g/s1599/logo1.jpg" imageanchor="1" style="margin-left: 1em; margin-right: 1em;">
   <img border="0" data-original-height="576" data-original-width="1599" height="115" src="https://blogger.googleusercontent.com/img/b/R29vZ2xl/AVvXsEiAGaefm8pKeLu8s83vT2Zg_BsRbCVOAw-Mpula5YmeKiM3bIS641NMT7jUvJGfDItK8HKaZv0NFlfdCoAboJi5Cf5ISBSwf3RF8PdbYU8ipYe5VKGslWntPCUiYVg3r_2G-brulbrZQrRNOpn74oDhbYgiZ-SuuCCqHkdTcc1VW9X3qFYn9dkeW2WGQ2g/s1599/logo1.jpg" srcset="https://blogger.googleusercontent.com/img/b/R29vZ2xl/AVvXsEiAGaefm8pKeLu8s83vT2Zg_BsRbCVOAw-Mpula5YmeKiM3bIS641NMT7jUvJGfDItK8HKaZv0NFlfdCoAboJi5Cf5ISBSwf3RF8PdbYU8ipYe5VKGslWntPCUiYVg3r_2G-brulbrZQrRNOpn74oDhbYgiZ-SuuCCqHkdTcc1VW9X3qFYn9dkeW2WGQ2g/s1599/logo1.jpg" width="320"/>
  </a>
 </div>
 <br/>
 <b>
  <br/>
 </b>
 <p>
 </p>
 <div>
  <br/>
 </div>
 <div style="clear: both;">
 </div>
</div>

</div>


<div class='source'><p>Source: <a href="https://antigeitonies3.blogspot.com/2024/03/12-143-1900.html">https://antigeitonies3.blogspot.com/2024/03/12-143-1900.html</a></p></div>
</div>
</body></html>