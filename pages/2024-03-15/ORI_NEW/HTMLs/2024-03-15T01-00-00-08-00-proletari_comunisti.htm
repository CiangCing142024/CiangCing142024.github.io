<html><body>
<div class='article'>
<div class='title'><h1>pc 14 marzo - Contro le morti sul lavoro per il profitto dei padroni assassini, quale lotta è necessaria? da Controinformazione rossoperaia del 14/03</h1></div>
<hr/>
<div class='metadata'>
<meta property="author" content="prolcomra"/>
<meta property="description" content="L'orribile strage dei lavoratori continua ininterrotta. Ieri altri 5 morti sul lavoro, 5 vite operaie, giovani, anziani, migranti, spezzate ..."/>
<meta property="published_time" content="2024-03-15T01:00:00+08:00"/>
<meta property="images" content="https://blogger.googleusercontent.com/img/b/R29vZ2xl/AVvXsEjROh-HwlIpmnIWeRf4aiCOdvmXoVDsi8zS5k4Kaaxhr11SyyTkdIuYY68QjTtRFItU72eP7BTWsO4C_YaP52bhodvcTUX8Pkaj0orurIXTqh7wWlfS4_IyDPtClBJl6WNWEaImBouFYIPVo-5ZK-8A00SbhpHkoTqTKFk_xoF5IMaiuunvNPO5ZbJKKShz/s754/morti%20sul%20lavoro-muoio%20in%20nome%20del%20profitto.jpeg"/>
Author: prolcomra
<br>
Description: L'orribile strage dei lavoratori continua ininterrotta. Ieri altri 5 morti sul lavoro, 5 vite operaie, giovani, anziani, migranti, spezzate ...
<br>
Published Time: 2024-03-15T01:00:00+08:00
<br>
Images: <a href="https://blogger.googleusercontent.com/img/b/R29vZ2xl/AVvXsEjROh-HwlIpmnIWeRf4aiCOdvmXoVDsi8zS5k4Kaaxhr11SyyTkdIuYY68QjTtRFItU72eP7BTWsO4C_YaP52bhodvcTUX8Pkaj0orurIXTqh7wWlfS4_IyDPtClBJl6WNWEaImBouFYIPVo-5ZK-8A00SbhpHkoTqTKFk_xoF5IMaiuunvNPO5ZbJKKShz/s754/morti%20sul%20lavoro-muoio%20in%20nome%20del%20profitto.jpeg">000000.jpeg</a>
</div>
<div class='content'>
<div class="post-body entry-content" id="post-body-7827119764812388318" itemprop="description articleBody">
 <p>
  <a href="https://blogger.googleusercontent.com/img/b/R29vZ2xl/AVvXsEjROh-HwlIpmnIWeRf4aiCOdvmXoVDsi8zS5k4Kaaxhr11SyyTkdIuYY68QjTtRFItU72eP7BTWsO4C_YaP52bhodvcTUX8Pkaj0orurIXTqh7wWlfS4_IyDPtClBJl6WNWEaImBouFYIPVo-5ZK-8A00SbhpHkoTqTKFk_xoF5IMaiuunvNPO5ZbJKKShz/s754/morti%20sul%20lavoro-muoio%20in%20nome%20del%20profitto.jpeg" style="clear: left; float: left; margin-bottom: 1em; margin-right: 1em; text-align: center;">
   <img border="0" data-original-height="754" data-original-width="600" height="436" src="https://blogger.googleusercontent.com/img/b/R29vZ2xl/AVvXsEjROh-HwlIpmnIWeRf4aiCOdvmXoVDsi8zS5k4Kaaxhr11SyyTkdIuYY68QjTtRFItU72eP7BTWsO4C_YaP52bhodvcTUX8Pkaj0orurIXTqh7wWlfS4_IyDPtClBJl6WNWEaImBouFYIPVo-5ZK-8A00SbhpHkoTqTKFk_xoF5IMaiuunvNPO5ZbJKKShz/s754/morti%20sul%20lavoro-muoio%20in%20nome%20del%20profitto.jpeg" srcset="https://blogger.googleusercontent.com/img/b/R29vZ2xl/AVvXsEjROh-HwlIpmnIWeRf4aiCOdvmXoVDsi8zS5k4Kaaxhr11SyyTkdIuYY68QjTtRFItU72eP7BTWsO4C_YaP52bhodvcTUX8Pkaj0orurIXTqh7wWlfS4_IyDPtClBJl6WNWEaImBouFYIPVo-5ZK-8A00SbhpHkoTqTKFk_xoF5IMaiuunvNPO5ZbJKKShz/s754/morti%20sul%20lavoro-muoio%20in%20nome%20del%20profitto.jpeg" width="347"/>
  </a>
  L'orribile strage dei lavoratori continua ininterrotta. Ieri altri 5
morti sul lavoro, 5 vite operaie, giovani, anziani, migranti,
spezzate per il profitto dei padroni, per il sistema che produce
morte dei lavoratori, per il governo che sulla sicurezza sul lavoro
dimostra fino in fondo di essere un’agenzia, un Ufficio consulenza
dei padroni.
 </p>
 <p style="line-height: 108%; margin-bottom: 0.28cm;">
  Non si era ancora
spento l'eco e né si spegnerà l'eco della strage di Firenze, dove
gli operai sono stati seppelliti vivi dal crollo delle strutture atte
alla costruzione di un nuovo grande centro commerciale
dell'ESSELUNGA.
 </p>
 <p style="line-height: 108%; margin-bottom: 0.28cm;">
  Abbiamo già
detto molto su questo, denunciato, sostenuto le proteste sul
territorio, sostenuto anche lo sciopero - banale e limitato - 
indetto dai sindacati confederali di 2 ore. Abbiamo denunciato le
responsabilità del governo, del sistema, dei padroni assassini.
 </p>
 <p style="line-height: 108%; margin-bottom: 0.28cm;">
  Ma queste nuove
morti ci dicono che la denuncia che facciamo - giusta e necessaria –
è insufficiente e che bisogna andare dentro le vicende che producono
questi morti operai.
 </p>
 <p style="line-height: 108%; margin-bottom: 0.28cm;">
  In fabbrica
innanzitutto, perché è facile descrivere le condizioni di lavoro
che vi sono in edilizia o vi sono nei luoghi in cui più facilmente
la vita degli operai è a rischio, ma in fabbrica in generale è
nascosta, è meno evidente che il lavoro è nocivo, che il lavoro è
mortale e che i profitti dei padroni sono esattamente l'altra faccia
del pianeta dello sfruttamento sul lavoro.
 </p>
 <p style="line-height: 108%; margin-bottom: 0.28cm;">
  A Caserta è
morto Giuseppe Borrelli, 26 anni, un ragazzo di Volla, nel
Napoletano, stritolato e morto in una pressa della laminazione
sottile, nella fabbrica del gruppo Moschini che ha sede a San Marco
Evangelista, in provincia di Caserta. Era da solo quando si è
verificato l'incidente.
 </p>
 <p style="line-height: 108%; margin-bottom: 0.28cm;">
  Il gruppo
Moschini non è una fabbrichetta. Il gruppo Moschini ha stabilimenti
in Italia, Inghilterra, Turchia, Canada, Corea del Sud. Quella di San Marco
non è una fabbrichetta, lavorano 400 operai. Trasformano in
pellicole di alluminio per alimenti i profilati t 30/40 m. Borrelli
lavorava lì da tre o
  <span>
  </span>
 </p>
 <a name="more">
 </a>
 quattro anni, non è nemmeno chiaro. Ma il suo
datore di lavoro non era il gruppo Moschini, per cui lavorava. Il
gruppo Moschini è stato insignito da Mattarella, alcuni anni fa,
della onorificenza dei cavalieri del lavoro per meriti speciali della
Repubblica. Il contratto che aveva Giuseppe Borrelli era con la Gi
Group, un'agenzia interinale. Era quest'ultima che lo aveva assunto
a tempo indeterminato e poteva spostarlo da un cliente all'altro
sulla base delle richieste ed era Gi Group che gli pagava lo stipendio
sulla base dell'inquadramento contrattuale dei metalmeccanici.
 <p>
 </p>
 <p style="line-height: 108%; margin-bottom: 0.28cm;">
  La figura di
questo giovane operaio è di staff leasing, cioè in affitto, operaio
in affitto.
 </p>
 <p style="line-height: 108%; margin-bottom: 0.28cm;">
  All'azienda
questo andava benissimo perché aveva personale qualificato ma, nello
stesso tempo, nessun vincolo diretto contrattuale con esse.
 </p>
 <p style="line-height: 108%; margin-bottom: 0.28cm;">
  Con il contratto
staff leasing l'operaio si sente perennemente in bilico, vive una
condizione di eterna precarietà in ciascuna delle fabbriche in cui
lavora. Si tratta di un giovane operaio eternamente in ricatto e
quindi obiettivamente disponibile ad accettare le richieste aziendali
del suo uso. Se sei un operaio in staff leasing e sei considerato un
rompiscatole, l'azienda ti prende e ti rispedisce al mittente senza
avere nessun obbligo di tenerti al lavoro.
 </p>
 <p style="line-height: 108%; margin-bottom: 0.28cm;">
  Borrelli è morto
in fabbrica e ci sono altri operai che svolgono medesime mansioni
eppure l'inquadramento di questi operai è differente rispetto a
quello di Giuseppe, perché accanto agli assunti a tempo
indeterminato ci sono i precari delle ditte dell'appalto, di
subappalto e infine quelli forniti dalle agenzie interinali.
 </p>
 <p style="line-height: 108%; margin-bottom: 0.28cm;">
  Ma ieri è morto anche un altro operaio, un operaio di 38 anni, questa volta alla
Jindal Films di Brindisi, il grande gruppo industriale
dell'acciaieria mondiale che ha conteso fino all'ultimo
l'acquisizione dell'ArcelorMittal, l'ex Ilva. Successivamente ha
avuto parte dell'acciaieria di Piombino, riducendola, anche quella,
in un'eterna cassa integrazione in attesa di tempi migliori. Figlia
di Jindal, la Vulcan Steel, è uno dei possibili acquirenti ora
dell'ex Ilva di Taranto nel quadro della nuova assegnazione al nuovo
padrone. Quindi la Jindal ha altri stabilimenti, stabilimenti minori,
non organicamente inseriti nel piano dell'acciaio. E uno di questi è
nella zona industriale di Brindisi.
 </p>
 <p style="line-height: 108%; margin-bottom: 0.28cm;">
  Gianfranco Conte,
38 anni, sposato e padre di due bambini, è morto schiacciato da una
bobina mentre lavorava nella fabbrica della Jindal Films che produce
film in polietilene, quindi un tipo di produzione differente da
quello dell'acciaio. Stava manovrando un carroponte all'interno dello
stabilimento quando è stato travolto da una bobina, è stato
centrato in pieno torace. L'impatto è stato violento, è rimasto per
pochi minuti reattivo, tanto che lui stesso ha spento l'interruttore
del macchinario e ha chiesto aiuto. Però via via che i minuti
scorrevano è peggiorato, ha perso i sensi. All'arrivo dell'ambulanza
le condizioni erano gravissime. L'urto con la bobina ha causato
lesioni interne. La corsa all'ospedale è risultata inutile. È
deceduto pochi minuti dopo l'arrivo al pronto soccorso.
 </p>
 <p style="line-height: 108%; margin-bottom: 0.28cm;">
  Ora c'è
l'inchiesta, ma cosa c'è di più chiaro di questa morte?
 </p>
 <p style="line-height: 108%; margin-bottom: 0.28cm;">
  Alla Jindal la
sicurezza non c'era. Già il 27 agosto dello scorso anno si è si era
verificato un altro grave infortunio. E qui era stato un operaio di
sessant'anni a rischiare la vita con una mano incastrata in un rullo.
Anche lì l'operaio aveva reagito, aveva avuto anche qui il sangue
freddo di spegnere l'interruttore dell'impianto. E qui era stato
salvato, anche se gravemente ferito.
 </p>
 <p style="line-height: 108%; margin-bottom: 0.28cm;">
  Quindi è
evidente che in questa fabbrica la sicurezza non c'è, non c'è mai
stata. E gli operai, anche in casi di infortunio, sono soli. Si
devono salvare la vita da soli. Sono morti anche un altro lavoratore
a Carpenedolo, Brescia. A Castellammare di Stabia, invece, è nella
Fincantieri che è morto un operaio dello Sri Lanka colpito da un
malore. Non sappiamo ancora molto su questa morte.
 </p>
 <p style="line-height: 108%; margin-bottom: 0.28cm;">
  Ma non ci sono
stati morti solo in fabbrica, ieri. Spesso in un solo giorno muoiono
più operai in più posti di lavoro. A San Giorgio a Liri
(Frosinone), un sessantenne è caduto dal compattatore per la
raccolta differenziata ed è morto.
 </p>
 <p style="line-height: 108%; margin-bottom: 0.28cm;">
  Cosa fare?
Dobbiamo ascoltare la litania di governo/padroni/stampa/sindacati
confederali? Dobbiamo ancora una volta aspettare gli scioperi
immediati che in generale ci sono, ma che immediatamente vengono
dimenticati?
 </p>
 <p style="line-height: 108%; margin-bottom: 0.28cm;">
  E’ chiaro che
in questa descrizione delle morti c'è già il perché di queste
morti, le circostanze possono essere casuali ma si tratta
innanzitutto della questione degli appalti, dei subappalti a cascata,
si tratta dei tempi delle lavorazioni sempre più veloci e
pericolose, si tratta della mancanza di controllo, si tratta di
aziende che possono tranquillamente non tener conto della sicurezza,
sapendo che comunque non gli succede niente, si tratta di situazioni
in cui operai nelle stesse condizioni hanno contratti diversi e
quindi viene a mancare perfino quel vincolo stretto di autocontrollo
e solidarietà. Si tratta di assenza del sindacato all'interno della
fabbrica, dove la linea sindacale è sempre collaborazionista coi
padroni e impotente a difendere le condizioni dei lavoratori e i
lavoratori non vedono nel sindacato uno strumento di autodifesa e
anche un punto di riferimento durante il loro lavoro e meno che mai
un punto di difesa per impedire che queste situazioni succedano.
 </p>
 <p style="line-height: 108%; margin-bottom: 0.28cm;">
  Noi siamo perché
alle morti sul lavoro si risponda sempre con la lotta, siamo perché
tutti i giorni ci sia un'attività per la sicurezza sui posti di
lavoro a 360 °. Siamo perché i lavoratori abbiano all'interno della
fabbrica, del posto di lavoro, costantemente un rappresentante per la
sicurezza, da loro eletto, indipendentemente dalla tessera sindacale
che possa e abbia i poteri di interrompere il lavoro nocivo. Siamo
per l'applicazione rigida di tutte le leggi che riguardino la
sicurezza sul lavoro, a partire da rifiutare il lavoro quando non è
in condizioni di sicurezza, senza dover necessariamente andare a casa
e perdere la giornata. Siamo perché questa attività sia sostenuta
nazionalmente da una Rete nazionale per la sicurezza sui posti di
lavoro e sul territorio, impegnata non tanto a proporci l'eterna
litania dei dati o delle possibili leggi che possono migliorare la
situazione, ma che sia una struttura di combattimento, in azione
permanente che unisca operai delegati indipendentemente dalla dalla
tessera sindacale, unisca tecnici, avvocati, medici che possa in
misura preventiva - e quando succedono gli incidenti in misura
successiva - intervenire e sostenere gli operai e le loro famiglie.
Siamo per le postazioni ispettive nelle grandi zone industriali,
anche se su questo la linea di depotenziamento degli ispettorati del
lavoro e degli organi di controllo perseguite dai governi in questi
anni - e che trova la sua apoteosi con questo governo che è un
governo di coloro che uccidono i lavoratori, i consulenti sul lavoro
di coloro che suggeriscono ai padroni come eludere le norme sulla
sicurezza sul lavoro -  ha peggiorato la situazione e quindi perfino
le prestazioni ispettive non sarebbero più una garanzia senza il
controllo operaio.
 </p>
 <p style="line-height: 108%; margin-bottom: 0.28cm;">
  Ma è chiaro che
finché non si aggrediscono le condizioni strutturali di precarietà,
le condizioni strutturali di bassi salari, le condizioni strutturali
di riduzione delle spese per la sicurezza e la loro impossibilità di
essere imposte attraverso il sistema legislativo e penale che diventa
sempre meno efficiente nel colpire queste responsabilità.
 </p>
 <p style="line-height: 108%; margin-bottom: 0.28cm;">
  La scelta del
governo è quello della collaborazione coi padroni, è quello della
protezione dei padroni. Ed evidente che questo significa morti sul
lavoro.
 </p>
 <div style="clear: both;">
 </div>
</div>

</div>


<div class='source'><p>Source: <a href="https://proletaricomunisti.blogspot.com/2024/03/pc-14-marzo-contro-le-morti-sul-lavoro.html">https://proletaricomunisti.blogspot.com/2024/03/pc-14-marzo-contro-le-morti-sul-lavoro.html</a></p></div>
</div>
</body></html>