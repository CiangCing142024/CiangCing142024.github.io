<html><body>
<div class='article'>
<div class='title'><h1>pc 14 marzo - Dove c'è guerra per l'imperialismo italiano c'è la Leonardo. Da Controinformazione rossoperaia del 14/03</h1></div>
<hr/>
<div class='metadata'>
<meta property='description' content='prolcomra'/>
<meta property='images' content='Tutta la stampa in questi giorni parla della Leonardo e dei suoi ricavi, del suo sviluppo e soprattutto del fatto che la Leonardo si appres...'/>
<meta property='outside' content='2024-03-15T01:30:00+08:00'/>
<meta property='published_time' content='https://blogger.googleusercontent.com/img/b/R29vZ2xl/AVvXsEh7f9ZJ-T36h8Yo1bqqp1AoTjWC2rxPBhQEpmLVa0RtB_tsYeefAXOl1XjkPjqEKrcellpE-1c6zpLKlRJjU7EZ6Q17f82YbdkiA7NloJpsjPdGJ8aRpP4C2Xk4UOEzWlT5qpRR470axv08QaDv9Zl1PxIyNw_xYS9nHqRj3W2ICHOezOgZspHw6b6SeYne/s1253/leonardo-fabbrica-di-morte.jpg'/>
Description: prolcomra
<br>
Images: Tutta la stampa in questi giorni parla della Leonardo e dei suoi ricavi, del suo sviluppo e soprattutto del fatto che la Leonardo si appres...
<br>
Outside: 2024-03-15T01:30:00+08:00
<br>
Published Time: <a href="https://blogger.googleusercontent.com/img/b/R29vZ2xl/AVvXsEh7f9ZJ-T36h8Yo1bqqp1AoTjWC2rxPBhQEpmLVa0RtB_tsYeefAXOl1XjkPjqEKrcellpE-1c6zpLKlRJjU7EZ6Q17f82YbdkiA7NloJpsjPdGJ8aRpP4C2Xk4UOEzWlT5qpRR470axv08QaDv9Zl1PxIyNw_xYS9nHqRj3W2ICHOezOgZspHw6b6SeYne/s1253/leonardo-fabbrica-di-morte.jpg">000000.jpg</a>
</div>
<div class='content'>
<div class="post-body entry-content" id="post-body-8494334978813411199" itemprop="description articleBody">
 <p>
 </p>
 <div class="separator" style="clear: both; text-align: center;">
  <a href="https://blogger.googleusercontent.com/img/b/R29vZ2xl/AVvXsEh7f9ZJ-T36h8Yo1bqqp1AoTjWC2rxPBhQEpmLVa0RtB_tsYeefAXOl1XjkPjqEKrcellpE-1c6zpLKlRJjU7EZ6Q17f82YbdkiA7NloJpsjPdGJ8aRpP4C2Xk4UOEzWlT5qpRR470axv08QaDv9Zl1PxIyNw_xYS9nHqRj3W2ICHOezOgZspHw6b6SeYne/s1253/leonardo-fabbrica-di-morte.jpg" style="margin-left: 1em; margin-right: 1em;">
   <img border="0" data-original-height="813" data-original-width="1253" height="310" src="https://blogger.googleusercontent.com/img/b/R29vZ2xl/AVvXsEh7f9ZJ-T36h8Yo1bqqp1AoTjWC2rxPBhQEpmLVa0RtB_tsYeefAXOl1XjkPjqEKrcellpE-1c6zpLKlRJjU7EZ6Q17f82YbdkiA7NloJpsjPdGJ8aRpP4C2Xk4UOEzWlT5qpRR470axv08QaDv9Zl1PxIyNw_xYS9nHqRj3W2ICHOezOgZspHw6b6SeYne/s1253/leonardo-fabbrica-di-morte.jpg" srcset="https://blogger.googleusercontent.com/img/b/R29vZ2xl/AVvXsEh7f9ZJ-T36h8Yo1bqqp1AoTjWC2rxPBhQEpmLVa0RtB_tsYeefAXOl1XjkPjqEKrcellpE-1c6zpLKlRJjU7EZ6Q17f82YbdkiA7NloJpsjPdGJ8aRpP4C2Xk4UOEzWlT5qpRR470axv08QaDv9Zl1PxIyNw_xYS9nHqRj3W2ICHOezOgZspHw6b6SeYne/s1253/leonardo-fabbrica-di-morte.jpg" width="477"/>
  </a>
 </div>
 <p>
 </p>
 <p style="line-height: 108%; margin-bottom: 0.28cm;">
  Tutta la stampa in questi giorni parla della Leonardo e dei suoi
ricavi, del suo sviluppo e soprattutto del fatto che la Leonardo si
appresta a diventare leader europeo, addirittura anche nel mercato
mondiale, per quanto riguarda la produzione di armamenti.
 </p>
 <p style="line-height: 108%; margin-bottom: 0.28cm;">
  Partiamo dai
dati, perché sono chiari, esplicativi di quello che è la politica
della Leonardo e la politica dello Stato italiano, all'interno della
situazione a livello internazionale per quanto riguarda le guerre
imperialiste.
 </p>
 <p style="line-height: 108%; margin-bottom: 0.28cm;">
  I dati che
vengono fuori della Leonardo parlano di grossi ricavi: nel 2023 ci
sono stati 15,29 miliardi, ordini per 17,9 miliardi, è raddoppiato
il dividendo per a 0,28 € per azione e, soprattutto, per
l'esercizio 2024 si parla di ricavi in crescita fino a 16,8 miliardi,
ordini in crescita e flusso di cassa in crescita ecc ecc.
 </p>
 <p style="line-height: 108%; margin-bottom: 0.28cm;">
  Si dice anche
dove, in effetti, la Leonardo si sta rafforzando e questo
rafforzamento avviene in Puglia, soprattutto dove ci sono ordini 105
miliardi e ricavi per 95 miliardi. C'è un piano che va fino al 2028
in
  <span>
  </span>
 </p>
 <a name="more">
 </a>
 cui la Leonardo punta a far crescere le tre divisioni in Puglia,
le aureo aerostrutture tra Grottaglie e Foggia, elicotteri a Brindisi
e soprattutto elettronica per la difesa a Taranto.
 <p>
 </p>
 <p style="line-height: 108%; margin-bottom: 0.28cm;">
  Quindi - e non lo
nascondono – è la difesa quella che è la percezione più chiara
del cambiamento in atto in questa fase storica. In questi settori la
Leonardo vuole diventare un leader europeo, rafforzare il core
business di elettronica per la difesa, elicotteri e velivoli di cui si
dice che c'è una forte ripresa del mercato e, chiaramente, non ci
sorprende questa forte ripresa vista la partecipazione attiva
militare dell'Italia nella guerra interimperialista in corso ormai da
più di due anni in Ucraina, visto il suo sostegno nel Medio Oriente,
in particolare allo Stato di Israele, vista la sua presenza più
recente nel Mar Rosso.
 </p>
 <p style="line-height: 108%; margin-bottom: 0.28cm;">
  Quindi la
direzione di marcia della Leonardo è quella di essere un attore
chiave nel comparto militare, “incrementando la trasformazione
degli ordini in ricavi e potenziando lo sviluppo dei prodotti per
raggiungere questa posizione di leader” .
 </p>
 <p style="line-height: 108%; margin-bottom: 0.28cm;">
  Per quanto
riguarda l'elettronica della difesa su Taranto la Leonardo lavora
molto con la Marina militare. Ricordiamo che dalla base navale di
Taranto, una delle più grandi basi navali, cogestita
dall'imperialismo italiano e dalla NATO, partono le missioni militari
per gli interventi di guerra.
 </p>
 <p style="line-height: 108%; margin-bottom: 0.28cm;">
  Nello stesso
tempo, la Leonardo, si dice, non si limita solo all'ambito europeo,
essendo ormai una multinazionale integrata alle compagnie USA. Quindi
si capisce bene cosa significa questa situazione: si conferma quello
che sinteticamente venne detto da John Reed nei “ 10 giorni che
sconvolsero il mondo”, che le guerre significano profitti per le
aziende, profitti per il Capitale, morte e distruzione per le
popolazioni, per i proletari, per la gente, donne, bambini.
 </p>
 <p style="line-height: 108%; margin-bottom: 0.28cm;">
  Quindi noi
abbiamo qui chi produce queste apparecchiature di guerra, queste
apparecchiature di morte e su queste fa i suoi ricavi e su queste
soprattutto punta ad ampliarsi.
 </p>
 <p style="line-height: 108%; margin-bottom: 0.28cm;">
  Infatti c'è
anche l'altro risvolto, gli alleati che la Leonardo sta cercando e in
particolare l'Alleanza con la Iveco Defence. Qui l'obiettivo della
Leonardo è di espandere la propria presenza nell'industria degli
armamenti terrestri, visto che si dice che la Iveco Defence partecipa
a un consorzio con la società Leonardo Oto melara per la produzione
di veicoli blindati e corazzati.
 </p>
 <p style="line-height: 108%; margin-bottom: 0.28cm;">
  Questo tipo di
produzione non viene nascosta ma  la si vuole anche abbellire, sia
mettendo in evidenza gli altri impegni che la Leonardo sta facendo
sul piano della sicurezza, dell'ambiente.
 </p>
 <p style="line-height: 108%; margin-bottom: 0.28cm;">
  Ma “sicurezza”
che significa?
 </p>
 <p style="line-height: 108%; margin-bottom: 0.28cm;">
  Noi sappiamo che
quando si parla di "sicurezza", anche per i cittadini, con questo
Stato, con questo governo, come si dice, bisogna “mettere mano alla
pistola”.
 </p>
 <p style="line-height: 108%; margin-bottom: 0.28cm;">
  Così per quanto
riguarda l'ambiente, per quanto riguarda l'occupazione - ci sarà un
incremento dell'occupazione e una trasformazione soprattutto in
Puglia delle assunzioni a termine in assunzioni stabili e definitive.
E qui si aggiunge la ciliegina sulla torta che rispetto a queste
assunzioni ci sarà anche un rafforzamento del contributo femminile
in azienda in termini di inserimenti e di presenza delle donne nelle
posizioni di leadership e rispetto a un 30% in più sul totale dei
dipendenti.
 </p>
 <p style="line-height: 108%; margin-bottom: 0.28cm;">
  Ma sembra - come
si dice - di fare dello spirito a un funerale: mentre produce
apparecchiature di morte si parla di salvaguardia del clima, si parla
di ambientalizzazione.
 </p>
 <p style="line-height: 108%; margin-bottom: 0.28cm;">
  Però da tutto
questo emerge come sia giusto e necessario ciò che sta spesso
avvenendo anche in varie iniziative, in manifestazioni per la
Palestina, cioè quello di denunciare, attaccare, fare i presidi
contro la Leonardo, perché è la realtà più emblematica di questa
complicità attiva del governo italiano, dello Stato imperialista
italiano, alle guerre che colpiscono i popoli e che distruggono,
portano avanti i genocidi come in Palestina.
 </p>
 <p style="line-height: 108%; margin-bottom: 0.28cm;">
  Questa denuncia,
questi presidi di lotta, devono continuare.
 </p>
 <div style="clear: both;">
 </div>
</div>

</div>


<div class='source'><p>Author: <a href="https://proletaricomunisti.blogspot.com/2024/03/pc-14-marzo-dove-ce-guerra-per.html">https://proletaricomunisti.blogspot.com/2024/03/pc-14-marzo-dove-ce-guerra-per.html</a></p></div>
</div>
</body></html>