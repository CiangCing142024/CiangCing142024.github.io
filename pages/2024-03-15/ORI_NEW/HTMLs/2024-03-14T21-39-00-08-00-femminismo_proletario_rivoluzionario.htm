<html><body>
<div class='article'>
<div class='title'><h1>Un libro da leggere. Per non stare "dalla parte sbagliata del mondo..."</h1></div>
<hr/>
<div class='metadata'>
<meta property="author" content="fannyhill"/>
<meta property="description" content="Questo libro che racconta il percorso di una ragazza nell'Italsider di Bagnoli, oltre che leggersi piacevolmente, è interessante per almeno ..."/>
<meta property="published_time" content="2024-03-14T21:39:00+08:00"/>
<meta property="images" content="https://blogger.googleusercontent.com/img/b/R29vZ2xl/AVvXsEiuXEwMrdabcu84LaeV3ozoocDSWLiYCMrImm0VGh8-6bAqKnMLc0Y8oZKD8QBYmz4I-nKdLaU0g_W5oKNQXh855yKJJ83g3w2elAP0cds41s6C68Mn-ir31cpGmejA3XmIea8cNDJANoRDcL7I0oPjsn3H9tjyO7adxaedlnRMk_r9QouWyqeVfuEaiYE/s278/vincenzina.jpg"/>
Author: fannyhill
<br>
Description: Questo libro che racconta il percorso di una ragazza nell'Italsider di Bagnoli, oltre che leggersi piacevolmente, è interessante per almeno ...
<br>
Published Time: 2024-03-14T21:39:00+08:00
<br>
Images: <a href="https://blogger.googleusercontent.com/img/b/R29vZ2xl/AVvXsEiuXEwMrdabcu84LaeV3ozoocDSWLiYCMrImm0VGh8-6bAqKnMLc0Y8oZKD8QBYmz4I-nKdLaU0g_W5oKNQXh855yKJJ83g3w2elAP0cds41s6C68Mn-ir31cpGmejA3XmIea8cNDJANoRDcL7I0oPjsn3H9tjyO7adxaedlnRMk_r9QouWyqeVfuEaiYE/s278/vincenzina.jpg">000000.jpg</a>
</div>
<div class='content'>
<div class="post-body entry-content" id="post-body-4825338384373153434" itemprop="description articleBody">
 <div style="background: rgb(255, 255, 255); color: #080808; font-family: Verdana;  padding: 3px 6px;">
  <div class="separator" style="clear: both; text-align: center;">
   <a href="https://blogger.googleusercontent.com/img/b/R29vZ2xl/AVvXsEiuXEwMrdabcu84LaeV3ozoocDSWLiYCMrImm0VGh8-6bAqKnMLc0Y8oZKD8QBYmz4I-nKdLaU0g_W5oKNQXh855yKJJ83g3w2elAP0cds41s6C68Mn-ir31cpGmejA3XmIea8cNDJANoRDcL7I0oPjsn3H9tjyO7adxaedlnRMk_r9QouWyqeVfuEaiYE/s278/vincenzina.jpg" imageanchor="1" style="clear: left; float: left; margin-bottom: 1em; margin-right: 1em;">
    <img border="0" data-original-height="278" data-original-width="181" height="400" src="https://blogger.googleusercontent.com/img/b/R29vZ2xl/AVvXsEiuXEwMrdabcu84LaeV3ozoocDSWLiYCMrImm0VGh8-6bAqKnMLc0Y8oZKD8QBYmz4I-nKdLaU0g_W5oKNQXh855yKJJ83g3w2elAP0cds41s6C68Mn-ir31cpGmejA3XmIea8cNDJANoRDcL7I0oPjsn3H9tjyO7adxaedlnRMk_r9QouWyqeVfuEaiYE/s278/vincenzina.jpg" srcset="https://blogger.googleusercontent.com/img/b/R29vZ2xl/AVvXsEiuXEwMrdabcu84LaeV3ozoocDSWLiYCMrImm0VGh8-6bAqKnMLc0Y8oZKD8QBYmz4I-nKdLaU0g_W5oKNQXh855yKJJ83g3w2elAP0cds41s6C68Mn-ir31cpGmejA3XmIea8cNDJANoRDcL7I0oPjsn3H9tjyO7adxaedlnRMk_r9QouWyqeVfuEaiYE/s278/vincenzina.jpg" width="260"/>
   </a>
  </div>
  Questo libro che racconta il percorso di una ragazza nell'Italsider di Bagnoli, oltre che leggersi piacevolmente, è interessante per almeno due motivi, che contribuiscono alla chiarezza di cosa significa la fabbrica e cosa significa per le donne.
 </div>
 <div style="background: rgb(255, 255, 255); color: #080808; font-family: Verdana;  padding: 3px 6px;">
  La presa di coscienza di classe, la trasformazione "operaia", un'operaia che lotta, di Vincenzina - che è figlia di un operaio dell'Italisider ma aveva tutt'altra prospettiva rispetto a quella di lavorare in fabbrica che fa paura, che si odia - avviene non facilmente, con contrasti, resistenze, contraddizioni, ma, poi, soprattutto con la scoperta della dura fabbrica.
 </div>
 <div style="background: rgb(255, 255, 255); color: #080808; font-family: Verdana;  padding: 3px 6px;">
  Vincenzina scopre che la fabbrica - che ha ucciso il padre, come tanti altri operai - è però anche, e spesso soprattutto, "comunità", collettivo, unità. Questa comunità è data dalla sofferenza, ma è data innanzitutto dalla scoperta degli altri, delle altre; una comunità che non c'è fuori dalla fabbrica, ma che continua a vivere, soprattutto, per le operaie anche fuori dalla fabbrica.
 </div>
 <div style="background: rgb(255, 255, 255); color: #080808; font-family: Verdana;  padding: 3px 6px;">
  Sfruttamento, condizioni di lavoro pesanti, nocive, il timore di rischiare la vita come altri operai/operaie, la protervia dei capi che se ne fregano della vita umana, tutto c'è, soprattutto in una fabbrica siderurgica come l'Italsider; ma c'è via via la scoperta della forza, della necessità di ribellarsi, della gioia di lottare, di unire, di stare in una "famiglia"; il perchè della fierezza del padre di Vincenzina di essere comunista.
 </div>
 <div style="background: rgb(255, 255, 255); color: #080808; font-family: Verdana;  padding: 3px 6px;">
  Poi, tutto questo, il libro lo descrive come è vissuto dalle donne, che è differente. Per le operaie la fatica è maggiore, perchè hanno il peso della famiglia, le preoccupazioni che le accompagnano in fabbrica; preoccupazioni che ritrovano ogni giorno fuori, dalla necessità, paura, sofferenza di abortire in condizioni allora più terribili, a sorelle che si illudono di una via facile per fare soldi, dalle difficoltà economiche, alle madri sottomesse, legate come una catena ai loro uomini, nel bene e nel male, ecc. ecc.
 </div>
 <div style="background: rgb(255, 255, 255); color: #080808; font-family: Verdana;  padding: 3px 6px;">
  Ma poi, c'è la conoscenza, la scoperta della solidarietà tra donne dentro e fuori la fabbrica, delle amicizie che diventano forti come l'acciaio. E quindi, la comunità di classe che è trasformazione, che dà forza, unità, speranza. La fabbrica in cui trovare anche un amore non inquinato, non falso.
 </div>
 <div style="background: rgb(255, 255, 255); color: #080808; font-family: Verdana;  padding: 3px 6px;">
  Concludiamo con
  <b>
   le parole di Vincenzina:
  </b>
  <i>
   "... Quanti inferni esistevano oltre al suo. Il diavolo non smetteva mai di spargere veleno, intossicare, trasformare vite e persone. Alla fine,
   <b>
    per assurdo, lo stabilimento salvava.
   </b>
   All'inizio lo aveva odiato perchè s'era preso suo padre e aveva risucchiato anche lei, mentre ora
   <b>
    si rendeva conto di essere stata dalla parte sbagliata del mondo.
   </b>
   Quel luogo, 'o cantiere, univa le persone, faceva in modo che ognuno compatisse l'altro per dignità e nobiltà, così tutti diventavano un unico essere, un
   <b>
    unico respiro che mandava avanti la vita...
   </b>
   ".
  </i>
 </div>
 <div style="background: rgb(255, 255, 255); color: #080808; font-family: Verdana;  padding: 3px 6px;">
  <i>
   <br/>
  </i>
 </div>
 <div style="background: rgb(255, 255, 255); color: #080808; font-family: Verdana;  padding: 3px 6px;">
  Da un commento su Il Manifesto:
  <i>
   "...quando nell'autunno del 1990 l'Italsider chiuderà i battenti, un senso di profonda malinconia invade gli operai. L'ultimo giorno c'è silenzio nello stabilimento, c'è poco da dire. Tutto è vuoto e smarrimento. Bagnoli è destinata a divenire come una lacerazione del tessuto sociale e storico di Napoli. Vincenzina versa l'ultimo caffè ai suoi compagni con l'amarezza di un addio, anche se ora sa che è una di loro, e lo sarà per sempre"
   <br/>
   "...quando
  </i>
 </div>
 <div style="clear: both;">
 </div>
</div>

</div>


<div class='source'><p>Source: <a href="https://femminismorivoluzionario.blogspot.com/2024/03/un-libro-da-leggere-per-non-stare-dalla.html">https://femminismorivoluzionario.blogspot.com/2024/03/un-libro-da-leggere-per-non-stare-dalla.html</a></p></div>
</div>
</body></html>