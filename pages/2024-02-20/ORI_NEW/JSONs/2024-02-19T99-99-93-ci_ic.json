{"title": "Romanian: Statement by the ICL on Lenin", "published time": "2024-02-19T99-99-93", "images": ["https://ci-ic.org/wp-content/uploads/2023/10/LCI_ROMANIAN.webp"], "content": "<div class=\"entry-content\">\n <p>\n  We publish this unofficial translation to Romanian of the statement by the ICL on Lenin.\n </p>\n <figure class=\"wp-block-image size-full\">\n  <img alt=\"\" class=\"wp-image-6236\" decoding=\"async\" height=\"681\" sizes=\"(max-width: 1024px) 100vw, 1024px\" src=\"https://ci-ic.org/wp-content/uploads/2023/10/LCI_ROMANIAN.webp\" srcset=\"https://ci-ic.org/wp-content/uploads/2023/10/LCI_ROMANIAN.webp\" width=\"1024\"/>\n </figure>\n <p class=\"has-text-align-right\">\n  Proletari din toate \u021b\u0103rile, uni\u021bi-v\u0103!\n </p>\n <h2 class=\"wp-block-heading\">\n  TOVAR\u0102\u0218UL LENIN, LUMINA C\u0102L\u0102UZITOARE A PROLETARIATULUI\n  <br/>\n  MONDIAL \u0218I MARELE \u00ceNV\u0102\u021a\u0102TOR AL MARXISM-LENINISM-MAOISMULUI, ILUMINEAZ\u0102 CALEA UNIT\u0102\u021aII PENTRU MI\u0218CAREA COMUNIST\u0102 INTERNA\u021aIONAL\u0102\n </h2>\n <p>\n  \u201eNoi suntem cei care form\u0103m armata marelui strateg proletar, armata tovar\u0103\u0219ului Lenin. Nu exist\u0103 nimic mai \u00een\u0103l\u021b\u0103tor dec\u00e2t onoarea de a face parte din aceast\u0103 armat\u0103.\u201d (Stalin)\n </p>\n <p>\n  Dup\u0103 cum arat\u0103 paginile istoriei, la 21 ianuarie 1924, tovar\u0103\u0219ul Lenin, marele lider al clasei muncitoare \u0219i al popoarelor asuprite din lume, al doilea mare reper al marxism-leninism-maoismului, a devenit nemuritor \u0219i a l\u0103sat \u00een urm\u0103 o mo\u0219tenire de o valoare incalculabil\u0103. \u00cenv\u0103\u021b\u0103turile tovar\u0103\u0219ului Lenin, care a transformat \u201elumea viitorului\u201d, fundamentele ale c\u0103ror baze au fost puse de Marx \u0219i Engels, dintr-o posibilitate abstract\u0103 \u00eentr-o realitate concret\u0103, sunt \u00eenc\u0103 pe deplin relevante dup\u0103 un secol \u0219i dup\u0103 mari fr\u0103m\u00e2nt\u0103ri \u00een lume. Pentru a adopta o pozi\u021bie corect\u0103 \u00een lupta de clas\u0103, trebuie s\u0103 accep\u021bi aceast\u0103 \u201eactualitate\u201d \u0219i s\u0103 te orientezi \u00een func\u021bie de ea. Aceast\u0103 \u201eactualitate\u201d este, \u00een acela\u0219i timp, un leac \u00eempotriva reformismului, revizionismului \u0219i cretinismului parlamentarist, care \u00eenseamn\u0103 capitulare \u0219i compromis cu ideologiile dominante de orice fel. Ea este garan\u021bia credin\u021bei \u0219i a hot\u0103r\u00e2rii c\u0103 o lume comunist\u0103 poate fi creat\u0103.\n </p>\n <p>\n  <strong>\n   LENIN CA MAESTRU AL COMUNISMULUI CARE A SPART GHEA\u021aA \u0218I A DESCHIS CALEA LUPTEI \u00ceMPOTRIVA REAC\u021aIUNII \u0218I REVIZIONISMULUI INTERNA\u021aIONAL\n  </strong>\n </p>\n <p>\n  Pentru a identifica corect contradic\u021biile din istoria luptei de clas\u0103, pentru a \u00een\u021belege momente de ruptur\u0103 istoric\u0103 \u0219i a fi preg\u0103tit \u00een aceste momente de ruptur\u0103 a fost cea mai remarcabil\u0103 tr\u0103s\u0103tur\u0103 a \u00eentregii lupte a tovar\u0103\u0219ului Lenin p\u00e2n\u0103 la nemurirea sa. Dup\u0103 moartea lui Marx \u0219i Engels, conducerea proletariatului interna\u021bional a fost preluat\u0103 pentru o lung\u0103 perioad\u0103 de timp de c\u0103tre de oportunismul celei de-a Doua Interna\u021bionale, iar \u00een cuvintele tovar\u0103\u0219ului Stalin:\n  <strong>\n   \u201eO perioad\u0103 \u00een care partidele Interna\u021bionalei a II-a nu au fost capabile s\u0103 preia lupta teoretic\u0103 pentru eliberarea proletariatului interna\u021bional \u0219i a popoarelor asuprite ale lumii de sub influen\u021ba acestor social-democra\u021bi oportuni\u0219ti \u0219i compromi\u021b\u0103tori de clas\u0103. Pe l\u00e2ng\u0103 lupta teoretic\u0103 de eliberare a proletariatului mondial \u0219i a popoarelor asuprite ale lumii, odat\u0103 cu \u00eenfiin\u021barea Interna\u021bionalei Comuniste, s-a dezvoltat o form\u0103 de organizare \u0219i de lupt\u0103 adecvat\u0103 dinamicii luptei de clas\u0103 \u00een noua perioad\u0103 a capitalismului. \u201e\n  </strong>\n </p>\n <p>\n  Tovar\u0103\u0219ul Lenin a transformat Partidul Comunist \u0219i Interna\u021bionala Comunist\u0103 \u00eentr-un instrument de lupt\u0103 \u00eempotriva burgheziei prin eliberarea Partidului Comunist \u0219i a Interna\u021bionalei Comuniste din c\u0103tu\u0219ele formelor legale de lupt\u0103:\n  <strong>\n   \u201e\u00cen locul unei politici revolu\u021bionare, a existat un filistinism flasc \u0219i t\u00e2rguieli politice sordide, diploma\u021bie parlamentar\u0103 \u0219i intrigi parlamentare. De dragul\n   <br/>\n   aparen\u021belor, bine\u00een\u021beles, au fost adoptate rezolu\u021bii \u0219i sloganuri \u201erevolu\u021bionare\u201d\u2026\u201d\n  </strong>\n  dar pe care le \u201ep\u0103streaz\u0103 \u00een sertarele birourilor\u201d, eliberate de sub st\u0103p\u00e2nirea formelor legale de lupt\u0103.\n </p>\n <p>\n  <strong>\n   \u201e\u00centre timp, o nou\u0103 perioad\u0103 de r\u0103zboaie imperialiste \u0219i de b\u0103t\u0103lii revolu\u021bionare ale proletariatului se apropia. Vechile metode de lupt\u0103 se dovedeau \u00een mod evident inadecvate \u0219i neputincioase \u00een fa\u021ba omnipoten\u021bei capitalului financiar. Devenise necesar s\u0103 se revizuiasc\u0103 \u00eentreaga activitate a Interna\u021bionalei a II-a, \u00eentreaga sa metod\u0103 de de lucru, \u0219i de a alunga orice filistinism, obtuzitate, trucuri politicianiste, renegare, social-\u0219ovinism \u0219i social-pacifism. Devenise necesar s\u0103 se examineze \u00eentregul arsenal al celei de-a Doua Interna\u021bionale, de a arunca tot ce era ruginit \u0219i \u00eenvechit, de a f\u0103uri arme noi. F\u0103r\u0103 aceast\u0103 munc\u0103 preliminar\u0103 era inutil s\u0103 ne lans\u0103m \u00een r\u0103zboiul \u00eempotriva capitalismului. F\u0103r\u0103 aceast\u0103 munc\u0103, proletariatul risca s\u0103 se trezeasc\u0103 inadecvat \u00eenarmat, sau chiar complet dezarmat, \u00een viitoarele b\u0103t\u0103lii revolu\u021bionare. Onoarea ini\u021bierii acestei revizii generale \u0219i a cur\u0103\u021b\u0103rii generale a grajdurilor augeene ale Interna\u021bionalei a Doua a revenit leninismului\u201d.\u201d.\n  </strong>\n  (Stalin, Bazele Leninismului)\n </p>\n <p>\n  Tovar\u0103\u0219ul Lenin, cu geniul s\u0103u, a p\u0103truns \u00een miezul contradic\u021biei \u0219i \u0219i-a dat seama c\u0103 lupta \u00eempotriva burgheziei nu poate fi suficient de eficient\u0103 \u0219i de reu\u0219it\u0103 f\u0103r\u0103 a scutura poverile care apas\u0103 pe spinarea proletariatului interna\u021bional, f\u0103r\u0103 a combate revizionismul \u0219i oportunismul, f\u0103r\u0103 a ar\u0103ta maselor adev\u0103ratul caracter al acestor concep\u021bii \u00een teorie \u0219i practic\u0103, f\u0103r\u0103 a le izola pe c\u00e2t de mult posibil. Stabilind leg\u0103tura dialectic\u0103 \u0219i necesar\u0103 \u00eentre \u201elupta intern\u0103\u201d \u0219i \u201elupta extern\u0103\u201d, el a dus lupta pe cele dou\u0103 linii.\n </p>\n <p>\n  Tovar\u0103\u0219ul Lenin ne-a l\u0103sat nou\u0103, comuni\u0219tilor, lec\u021bia extrem de important\u0103 c\u0103 lupta \u00eempotriva revizionismului \u0219i oportunismului nu poate fi separat\u0103 de lupta \u00eempotriva imperialismului \u0219i a tuturor formelor dominante ale reac\u021biunii. Dimpotriv\u0103, lupta \u00eempotriva imperialismului trebuie s\u0103 fie cur\u0103\u021bat\u0103 de revizionism \u0219i oportunism.\n </p>\n <p>\n  <strong>\n   \u00ceN\u0102L\u021aA\u021aI \u00ceNV\u0102\u021a\u0102TURILE LUI LENIN \u00ceN CADRUL CONTRADIC\u021aIILOR TOT MAI ACUTE ALE SISTEMULUI IMPERIALIST\n  </strong>\n </p>\n <p>\n  Sistemul imperialist, pe care tovar\u0103\u0219ul Lenin l-a analizat \u00een detaliu la \u00eenceputul secolului al XX-lea, a supravie\u021buit \u00een ultima perioad\u0103, dar contradic\u021biile sale se acutizeaz\u0103 \u0219i se afl\u0103 \u00eentr-o spiral\u0103 a contradic\u021biilor antagoniste insolubile. Cu toate c\u0103 dizolvarea URSS \u0219i a procesului de integrare \u00een sistemul capitalist prin care a trecut China au \u00eempiedicat contradic\u021biile s\u0103 explodeze pentru o vreme, legea dezvolt\u0103rii inegale a capitalismului a continuat, iar rivalitatea interimperialist\u0103 s-a dezvoltat p\u00e2n\u0103 la stadiul de \u201edezintegrare\u201d prin intermediul r\u0103zboaielor regionale. Acest lucru arat\u0103 criza \u00een care se afl\u0103 sistemul \u0219i faptul c\u0103 \u201esolu\u021biile\u201d anterioare nu mai func\u021bioneaz\u0103. Imperiali\u0219tii, care pentru o lung\u0103 perioad\u0103 de timp au \u021binut criza sub control prin transferarea greut\u0103\u021bilor sistemului asupra semicoloniilor \u0219i intensific\u00e2nd jefuirea acestora, au ajuns \u00eentr-un impas \u0219i aici.\n </p>\n <p>\n  Unul dintre punctele explozive ale problemelor inerente ale sistemului imperialist, care s-au dezvoltat \u00een conformitate cu defini\u021bia imperialismului dat\u0103 de Lenin, este faptul c\u0103 rela\u021biile interimperialiste\n  <br/>\n  care s-au manifestat sub diverse forme \u00een ultimii ani, lupta interimperialist\u0103, se desf\u0103\u0219oar\u0103 \u00een prezent \u00een cadrul r\u0103zboaielor regionale. Atunci c\u00e2nd Lenin a enumerat contradic\u021biile imperialismului, el a men\u021bionat contradic\u021bia interimperialist\u0103 ca fiind una dintre cele mai importante trei contradic\u021bii.\n </p>\n <p>\n  Putem vedea c\u0103 evolu\u021biile sunt \u00een concordan\u021b\u0103 cu observa\u021biile tovar\u0103\u0219ului Lenin cu privire la caracterul \u0219i contradic\u021biile imperialismului:\n  <strong>\n   \u201eCea de-a doua contradic\u021bie este contradic\u021bia dintre diversele grup\u0103ri financiare \u0219i puteri imperialiste \u00een lupta lor pentru sursele de materii prime \u0219i pentru teritorii str\u0103ine. Imperialismul este exportul de capital c\u0103tre sursele de materii prime, lupta frenetic\u0103 pentru posesia monopolist\u0103 a acestor surse, lupta pentru o nou\u0103 \u00eemp\u0103r\u021bire a lumii deja divizate, o lupt\u0103 purtat\u0103 cu o furie deosebit\u0103 de c\u0103tre noile grup\u0103ri \u0219i puteri financiare care caut\u0103 un \u201eloc sub soare\u201d \u00eempotriva vechilor grup\u0103ri \u0219i puteri financiare. Puteri care se aga\u021b\u0103 cu disperare de ceea ce au acaparat. Aceast\u0103 lupt\u0103 frenetic\u0103 \u00eentre diferitele grup\u0103ri de capitali\u0219ti este remarcabil\u0103 prin faptul c\u0103 include ca element inevitabil r\u0103zboaiele imperialiste, r\u0103zboaiele pentru anexarea de teritorii str\u0103ine. Aceast\u0103 \u00eemprejurare, la r\u00e2ndul ei, este notabil\u0103 prin faptul c\u0103 duce la sl\u0103birea reciproc\u0103 a imperiali\u0219tilor, la sl\u0103birea pozi\u021biei capitalismului \u00een general, la accelerarea apari\u021biei revolu\u021biei proletare \u0219i la necesitatea practic\u0103 a acestei revolu\u021bii.\u201d\n  </strong>\n  (Stalin, Bazele Leninismului).\n </p>\n <p>\n  Rusia \u0219i China, fostele \u021b\u0103ri socialiste care au oferit sistemului imperialist un r\u0103gaz cu noile lor pie\u021be de desfacere, au devenit principalii juc\u0103tori \u00een rivalitatea interimperialist\u0103, \u00een disput\u0103 cu puterea hegemonic\u0103 a Statelor Unite ale Americii. Acest lucru \u00eenseamn\u0103 c\u0103 amploarea \u0219i natura contradic\u021biilor au crescut odat\u0103 cu implicarea din ce \u00een ce mai mare a unor noi \u0219i puternici juc\u0103tori \u00een lupta pentru redistribuirea teritoriilor. Marea confruntare cu invazia imperialismului rus \u00een Ucraina a avut loc \u00een acest context. Este previzibil c\u0103 aceast\u0103 tendin\u021b\u0103 se va intensifica \u0219i se va r\u0103sp\u00e2ndi \u00een continuare. At\u00e2ta timp c\u00e2t nu exist\u0103 o confruntare direct\u0103 \u00eentre imperiali\u0219ti, zonele \u00een care se poart\u0103 r\u0103zboaie de \u00eemp\u0103r\u021bire sunt semi-coloniile \u0219i coloniile. Semicoloniile \u0219i popoarele asuprite ale lumii vor continua s\u0103 pl\u0103teasc\u0103 pre\u021bul acestor r\u0103zboaie p\u00e2n\u0103 c\u00e2nd imperiali\u0219tii \u00ee\u0219i vor declara r\u0103zboi direct unul celuilalt.\n </p>\n <p>\n  <em>\n   Odat\u0103 cu aceasta, \u00eemp\u0103r\u021birea lumii \u00eentr-o minoritate de na\u021biuni imperialiste \u0219i o majoritate de na\u021biuni asuprite\n  </em>\n  \u2013 analizat\u0103 magistral de Lenin \u2013 se intensific\u0103 \u0219i mai mult. A treia contradic\u021bie se acutizeaz\u0103 odat\u0103 cu jaful \u0219i pr\u0103darea imperialist\u0103 \u0219i cu ascensiunea semicolonial\u0103 \u0219i semifeudal\u0103 \u00een puternicele r\u0103zboaie de eliberare na\u021bional\u0103 \u0219i r\u0103zboaiele populare care zguduie din temelii sistemul imperialist.\n </p>\n <p>\n  Concomitent cu procesul \u00een care se afl\u0103 imperialismul \u00een cadrul contradic\u021biilor interimperialiste , iar contradic\u021bia dintre \u021b\u0103rile imperialiste \u0219i popoarele \u0219i na\u021biunile asuprite; toate p\u0103r\u021bile sistemului dominant, \u00een special statele imperialiste, devin tot mai centralizate, militariste \u0219i r\u0103zboinice dec\u00e2t \u00eenainte, ceea ce deschide calea pentru ca toate sentimentele fasciste s\u0103 se aduc\u0103 societatea \u00eentr-un format ideologic corespunz\u0103tor. Acest lucru este \u00eenf\u0103ptuit fie de a\u0219a-numita extrem\u0103 dreapt\u0103, fie sub v\u0103lul partidelor social-democrate sau liberale. Comuni\u0219tii \u0219i popoarele asuprite ale lumii, confruntate cu realitatea unui sistem care devine tot mai reac\u021bionar \u0219i mai agresiv pe zi ce trece, au nevoie de un partid leninist care s\u0103 conduc\u0103 lupta proletariatului pentru putere politic\u0103, a\u0219a cum a fost schi\u021bat de tovar\u0103\u0219ul Lenin, pentru a organiza o rezisten\u021b\u0103 puternic\u0103 \u00eempotriva acestei reac\u021biuni. Numai un astfel de partid, ast\u0103zi unul marxist-leninist-maoist, poate conduce o lupt\u0103 ireconciliabil\u0103 \u00eempotriva burgheziei.\n </p>\n <p>\n  <strong>\n   MAREA MO\u0218TENIRE A LUI LENIN, CONCEP\u021aIA LENINIST\u0102 DESPRE PARTID: STATUL MAJOR AL PROLETARIATULUI\n  </strong>\n </p>\n <p>\n  <strong>\n   O revolu\u021bie nu este un dineu, nici scrierea unui eseu, nici pictarea unui tablou, nici brodatul; nu poate fi at\u00e2t de rafinat\u0103, at\u00e2t de relaxat\u0103 \u0219i de bl\u00e2nd\u0103, at\u00e2t de temperat\u0103, de amabil\u0103, de curtenitoare, de re\u021binut\u0103 \u0219i de m\u0103rinimoas\u0103. O revolu\u021bie este o insurec\u021bie, un act de violen\u021b\u0103 prin care o clas\u0103 o r\u0103stoarn\u0103 pe alta.\n  </strong>\n  (Mao \u021aze-Dun).\n </p>\n <p>\n  Este crucial modul \u00een care comuni\u0219tii definesc contradic\u021biile existente \u0219i cum se pozi\u021bioneaz\u0103 \u00een fa\u021ba evolu\u021biilor. \u00cen cei o sut\u0103 de ani de la moartea tovar\u0103\u0219ului Lenin, imperiali\u0219tii \u0219i-au transformat structurile de conducere \u00een ma\u0219ini de r\u0103zboi \u0219i mai mari. Armatele, poli\u021bia, serviciile secrete etc. ale acestora sunt dotate cu capacit\u0103\u021bi incomparabile cu cele din trecut. Pe de alt\u0103 parte, o parte considerabil\u0103 a celor care se numesc \u201ecomuni\u0219ti\u201d sau \u201erevolu\u021bionari\u201d ignor\u0103 aceast\u0103 realitate (chiar dac\u0103 pare a fi acceptat\u0103 teoretic) \u0219i sunt departe de a se pozi\u021biona \u00een conformitate cu ea. Cu toate acestea, urm\u00e2nd o linie ideologic\u0103 \u0219i practic\u0103 de reconciliere care blocheaz\u0103 munca clasei muncitoare \u0219i a maselor asuprite \u00een sistemul de guvernare, ei atenueaz\u0103 furia maselor \u0219i ac\u021bioneaz\u0103 ca ni\u0219te diguri de protec\u021bie. \u00cen timp ce imperiali\u0219tii \u0219i structurile dominante de exploatare se echipeaz\u0103 cu aparate \u0219i institu\u021bii din ce \u00een ce mai violente, este necesar, ca adep\u021bi ai tovar\u0103\u0219ului Lenin, s\u0103 ducem o lupt\u0103 ideologic\u0103 puternic\u0103 \u00eempotriva faptului c\u0103 ace\u0219tia care se definesc drept \u201erevolu\u021bionari\u201d \u0219i \u201ecomuni\u0219ti\u201d se \u00eendep\u0103rteaz\u0103 din ce \u00een ce mai mult de realitatea c\u0103 revolu\u021bia \u0219i lupta revolu\u021bionar\u0103 se vor baza pe arme \u0219i violen\u021b\u0103. Pornind de la lupta necru\u021b\u0103toare a tovar\u0103\u0219ului Lenin \u00eempotriva oportunismului Interna\u021bionalei a doua ca ghid \u00eempotriva acestor puncte de vedere este una dintre sarcinile importante pentru a face dreptate tovar\u0103\u0219ului Lenin \u00een anul centenar al nemuririi sale.\n </p>\n <p>\n  Tovar\u0103\u0219ul Lenin a definit noul tip de Partid Comunist drept \u201eorganiza\u021bia de r\u0103zboi a proletariatului\u201d. Aceast\u0103 defini\u021bie a fost necesar\u0103 din cauza sistemului imperialist \u0219i a pozi\u021biei reciproce a claselor. At\u00e2t procesul care a dus la Revolu\u021bia din Octombrie, c\u00e2t \u0219i r\u0103zboiul civil care a izbucnit odat\u0103 cu Revolu\u021bia din Octombrie au fost motivele concrete pentru care tovar\u0103\u0219ul Lenin a numit partidul comunist \u201eorganiza\u021bia de r\u0103zboi a proletariatului\u201d. Este o necesitate ca Partidul Comunist, care va conduce emanciparea proletariatului \u0219i a maselor asuprite, s\u0103 aib\u0103 aceast\u0103 caracteristic\u0103, \u00een timp ce contrarevolu\u021bia se \u00eenarmeaz\u0103 de sus \u00een jos cu aparate \u0219i mijloace de violen\u021b\u0103 \u0219i comite toate aceste teribile masacre \u00eempotriva clasei muncitoare \u0219i a popoarelor asuprite. Un r\u0103zboi revolu\u021bionar are nevoie de un partid lupt\u0103tor care s\u0103-l poarte. Numai pro\u0219tii \u0219i revizioni\u0219tii incorigibili care se bazeaz\u0103 pe burghezie sunt de alt\u0103 p\u0103rere.\n </p>\n <p>\n  <strong>\n   Unii oameni ne ridiculizeaz\u0103 drept sus\u021bin\u0103tori ai \u201eomnipoten\u021bei r\u0103zboiului\u201d. Da, suntem sus\u021bin\u0103tori ai omnipoten\u021bei r\u0103zboiului revolu\u021bionar; asta e bine, nu r\u0103u, este marxist. Armele Partidului Comunist Rus au creat socialismul. Vom crea o republic\u0103 democratic\u0103. Experien\u021ba \u00een lupta de clas\u0103 din epoca imperialismului ne \u00eenva\u021b\u0103 c\u0103 numai prin puterea armei clasa muncitoare \u0219i masele muncitoare pot \u00eenvinge burghezia \u00eenarmat\u0103 \u0219i mo\u0219ierii; \u00een acest sens putem spune c\u0103 numai cu armele poate fi transformat\u0103 \u00eentreaga lume.\n  </strong>\n  (Mao \u021aze-Dun).\n </p>\n <p>\n  La conferin\u021ba sa de \u00eenfiin\u021bare, Liga Comunst\u0103 Interna\u021bional\u0103 a definit constituirea \u0219i reconstituirea partidelor comuniste ca o sarcin\u0103 important\u0103 \u00een lupta pentru revolu\u021bia proletar\u0103 mondial\u0103. \u00cen\u021belegerea Partidului Comunist dezvoltat\u0103 de tovar\u0103\u0219ul Mao \u021aze-Dun este \u00een concordan\u021b\u0103 cu \u00een\u021belegerea Partidului Comunist prezentat\u0103 de tovar\u0103\u0219ul Lenin \u0219i, de asemenea, \u00eembog\u0103\u021bit\u0103 de Stalin, \u0219i este realizarea \u00een\u021belegerii leniniste a Partidului \u00een ideologia marxism-leninism-maoismului. \u00cen perioada imperialismului \u0219i a revolu\u021biilor proletare \u00een care ne afl\u0103m, partidul comunist care este capabil s\u0103 se opun\u0103 agresiunii cresc\u00e2nde a reac\u021biunii imperialiste \u0219i s\u0103 conduc\u0103 proletariatul \u0219i popoarele asuprite ale lumii c\u0103tre eliberare, trebuie s\u0103 aib\u0103 calitatea de \u201eorganiza\u021bie de r\u0103zboi al proletariatului\u201d.\n </p>\n <p>\n  O mo\u0219tenire esen\u021bial\u0103 a lui Lenin este problema puterii politice drept chestiune fundamental\u0103 a oric\u0103rei revolu\u021bii. Lenin a ar\u0103tat c\u0103\n  <strong>\n   \u201eRevolu\u021bia proletar\u0103 este imposibil\u0103 f\u0103r\u0103 distrugerea violent\u0103 a ma\u0219in\u0103riei statului burghez \u0219i f\u0103r\u0103 \u00eenlocuirea ei cu una nou\u0103\u201d\n  </strong>\n  \u0219i c\u0103\n  <strong>\n   \u201etotul \u00een afar\u0103 de putere este o iluzie\u201d\n  </strong>\n  . Sub conducerea personal\u0103 a lui Lenin, s-a \u00eenfiin\u021bat primul stat socialist din lume, s-a \u00eenfiin\u021bat dictatura proletariatului, concretiz\u00e2ndu-se drumul proletar c\u0103tre putere \u0219i men\u021binerea acesteia.\n </p>\n <p>\n  Dup\u0103 moartea lui Lenin, continuatorul s\u0103u Stalin a fost cel care a definit \u00een mod str\u0103lucit leninismul, l-a dezvoltat \u00een continuare \u0219i a f\u0103cut din el baza \u00eentregii mi\u0219c\u0103ri comuniste interna\u021bionale. Baz\u00e2ndu-se pe experien\u021ba marelui Lenin, pre\u0219edintele Mao a reu\u0219it s\u0103 prduc\u0103 revolu\u021bia proletar\u0103 mondial\u0103 pe culmi \u0219i mai \u00eenalte pentru a dezvolta ideologia proletariatului. Leninismul, care este ast\u0103zi marxism-leninism-maoismul, trebuie adoptat, ap\u0103rat \u0219i aplicat.\n </p>\n <p>\n  \u00cen calitate de Lig\u0103 Comunist\u0103 Interna\u021bional\u0103, vom continua s\u0103 \u00eendeplinim sarcinile trasate de marele Lenin \u0219i s\u0103 folosim bine mo\u0219tenirea l\u0103sat\u0103 nou\u0103 de tovar\u0103\u0219ul Lenin.\n </p>\n <p>\n  Tovar\u0103\u0219ul Lenin, marele \u00eenv\u0103\u021b\u0103tor al proletariatului mondial \u0219i al marxism-leninism-maoismului conduce \u0219i c\u0103l\u0103uze\u0219te ast\u0103zi lupta noastr\u0103 pentru revolu\u021bia proletar\u0103 mondial\u0103, a\u0219a cum a f\u0103cut-o pe vremuri!\n </p>\n <p>\n  TRAIASC\u0102 MARXISM-LENINISM-MAOISMUL!\n  <br/>\n  TRAIASC\u0102 INTERNA\u021aIONALISMUL PROLETAR!\n </p>\n <p>\n  Liga Comunist\u0103 Interna\u021bional\u0103\n </p>\n <p>\n  Ianuarie 2024\n </p>\n</div>\n", "pdf_content": null, "categories": ["Documents", "Other Languages", "Romanian"], "source": "https://ci-ic.org/blog/2024/02/19/romanian-icl-statement-on-lenin/"}