{"title": "pc 19 febbraio - Solidariet\u00e0 agli studenti del Severi-Correnti Milano", "published time": "2024-02-19T12-23-00-01-00", "images": [], "content": "<div class=\"post-body entry-content\" id=\"post-body-7277769032738263879\" itemprop=\"description articleBody\">\n <br/>\n <div class=\"w-full border-solid border-light border-b-2 py-4\">\n </div>\n <div class=\"body_content__9qk6V\">\n  <p>\n   Esprimiamo la nostra totale solidariet\u00e0 nei confronti degli studenti e\n delle studentesse del liceo Severi Correnti di Milano, che la mattina \ndel 30 gennaio occupavano il loro istituto per denunciare il genocidio \nin atto in Palestina e contro l\u2019indifferenza per le morti di decine di \nmigliaia di persone sotto le bombe israeliane.\n  </p>\n  <p>\n   da\n   <a href=\"https://www.facebook.com/coat28\">\n    Coa Tventotto\n   </a>\n  </p>\n  <p>\n   Partendo dai presunti 70.000 euro di danni a seguito dell\u2019occupazione, il Ministro dell\u2019Istruzione\n   <a>\n   </a>\n   Valditara,\n accorso in visita all\u2019istituto, ha deciso di cogliere la palla al \nbalzo, arrivando a dichiarare addirittura che si tratterebbe di: \n\u201c\u2026un\u2019azione militare, di guerriglia. Qui ci sono diversi reati commessi,\n oltre all\u2019interruzione di pubblico servizio c\u2019\u00e8 danneggiamento e \nviolenza privata\u201d. Si tratta in realt\u00e0 di colpire gli studenti e le \nstudentesse con azioni mai viste prima, cos\u00ec da provare a seppellire\n   <span>\n   </span>\n  </p>\n  <a name=\"more\">\n  </a>\n  definitivamente le pratiche di occupazione e autogestione nelle scuole, \nstoricamente messe in atto dai movimenti studenteschi per esprimere il \nproprio dissenso. Il governo, come annunciato dal ministro Valditara, \ngi\u00e0 noto per la sua visione della scuola come luogo in cui \u00e8 necessario \numiliare per educare, vuole ora varare nuove norme contro le occupazioni\n degli istituti scolastici tramite una caccia alle streghe volta ad \nisolare e punire con la bocciatura chi verr\u00e0 ritenuto responsabile.\n  <p>\n  </p>\n  <p>\n   Mercoled\u00ec 14 Febbraio alle ore 14.00 gli studenti e le studentesse \ndel Severi Correnti hanno fatto un presidio fuori dai cancelli, in \nconcomitanza con gli interrogatori di pi\u00f9 di 50 di loro. L\u2019accusa con la\n quale vengono chiamati davanti all\u2019intero consiglio di istituto \u00e8 \nquella di aver provocato danni all\u2019edificio durante l\u2019occupazione. I \nragazzi e le ragazze implicati rischiano di venire espulsi dall\u2019istituto\n e di perdere l\u2019anno scolastico.\n  </p>\n  <p>\n   Al presidio, molto partecipato, gli studenti e le studentesse hanno \nribadito con determinazione che: \u201cDurante l\u2019occupazione non si sono \ndelineati rapporti di forza o di potere, ma ogni studente ha potuto \nvivere la scuola in un ambiente di piena libert\u00e0 e autogestione. [\u2026] \nDurante l\u2019occupazione non si \u00e8 partecipato a un sistema valutativo, non \nsi era un numero, semplicemente si era l\u00ec nell\u2019imparare collettivamente e\n anche per chi ha voluto prendersi una pausa da ogni forma di \napprendimento, la scuola si \u00e8 trasformata in un luogo libero, caldo e \naccogliente a ogni ora del giorno e della notte.\u201d.\n  </p>\n  <p>\n   Inoltre \u00e8 emerso in maniera energica il bisogno degli studenti di \nrompere il silenzio delle istituzioni, quindi anche della scuola, nei \nconfronti della causa palestinese. Silenzio che si fa complice di un \ngoverno che appoggia apertamente Israele. L\u2019azione di Valditara \u00e8 stata \nquindi duplice, da una parte l\u2019obiettivo \u00e8 quello di legittimare sempre \npi\u00f9 la spinta repressiva nei confronti degli studenti e delle \nstudentesse, dall\u2019altra \u00e8 di continuare a ribadire che non bisogna \nparlare di Palestina.\n  </p>\n  <p>\n   Autogestione, autodeterminazione e libert\u00e0 sono le istanze \nrivendicate attivamente dagli studenti attraverso la pratica \ndell\u2019occupazione, ampiamente condivise anche negli interventi di diversi\n collettivi che si sono espressi in loro solidariet\u00e0.\n  </p>\n  <p>\n   Il presidio era circondato da decine di giornalisti (e non pochi \npoliziotti) che avevano chiaramente l\u2019obiettivo di cavalcare l\u2019onda \ndello scandalo mediatico criminalizzante messo in atto dal ministro \ndell\u2019istruzione e del merito Valditara. La scuola non dovrebbe essere un\n laboratorio per la repressione e la criminalizzazione delle lotte, ma \nuno dei tanti luoghi in cui poter esprimere il proprio pensiero critico e\n la propria opposizione a politiche liberticide, uno dei tanti luoghi in\n cui praticare la solidariet\u00e0 e non la competizione. \u201cE\u2019 questo che \nrende unico un momento di lotta, il compenetrarsi di diversi immaginari,\n che, in una dimensione autogestita sono in grado di porre sul piatto \nnuove modalit\u00e0. Il tutto nella direzione del cambiamento dei rapporti di\n forza\u201d, conclude il comunicato degli studenti che ha lanciato il \npresidio di oggi.\n  </p>\n  <p>\n   Lo facciamo nostro: \u00e8 necessario quindi schierarsi ancora una volta \ncon le studentesse e gli studenti contro un modello di scuola-azienda e \ndi scuola-galera in cui si vorrebbe reprimere ogni forma di autonomia. \nDai quartieri alle scuole, difendiamo ogni occupazione.\n  </p>\n </div>\n <div style=\"clear: both;\">\n </div>\n</div>\n", "description": "Esprimiamo la nostra totale solidariet\u00e0 nei confronti degli studenti e  delle studentesse del liceo Severi Correnti di Milano, che la matti...", "author": ["maoist"], "source": "https://proletaricomunisti.blogspot.com/2024/02/pc-19-febbraio-solidarieta-agli.html"}