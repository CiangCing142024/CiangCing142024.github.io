{"title": "pc 19 febbraio - operai Piaggio a fianco del popolo palestinese . sciopero il 23 - info", "published time": "2024-02-19T11-38-00-01-00", "images": [], "content": "<div class=\"post-body entry-content\" id=\"post-body-1338685006285926242\" itemprop=\"description articleBody\">\n <p>\n  <br/>\n </p>\n <p>\n  <span style=\"font-family: Liberation Serif, serif;\">\n   <span>\n    Su\n richiesta dei sindacati palestinesi afferenti alla Federazione \nSindacale Mondiale, venerd\u00ec 23 febbraio l\u2019Unione Sindacale di Base e \naltri sindacati di classe promuovono in tutto il paese una serie di \nscioperi. Sui nostri territori saranno i lavoratori della Piaggio, \nguidati dall\u2019USB, a raccogliere l\u2019indicazione bloccando la fabbrica e \npromuovendo un presidio informativo di fronte all\u2019azienda.\n   </span>\n  </span>\n </p>\n <p>\n  <span style=\"font-family: Liberation Serif, serif;\">\n   <span>\n    Uno\n sciopero di carattere politico ed internazionalista, che assume in \nquesto frangente storico una forte connotazione antimperialista ed \nanticoloniale, essendo Israele la perfetta sintesi di avamposto \nimperialista e coloniale incistato in terra di Palestina per dominare \ncon la forza bruta tutto il Medio Oriente.\n   </span>\n  </span>\n </p>\n <p>\n  <span style=\"font-family: Liberation Serif, serif;\">\n   <span>\n    L\u2019inaudita\n ferocia dei sionisti di questi mesi contro l\u2019inerme popolazione di Gaza\n e\u2019 direttamente proporzionale al\u00a0declino occidentale, soprattutto di \nfronte alla risposta su scala regionale delle forze della Resistenza, \nche sta dando filo da torcere a Israele e ai suoi alleati.\n   </span>\n  </span>\n </p>\n <p>\n  <span style=\"font-family: Liberation Serif, serif;\">\n   <span>\n    L\u2019operazione\n \u201cDiluvio di Al-Aqsa\u201d condotta dalla Resistenza palestinese il 7 ottobre\n \u201823 ha reso evidente che non ci pu\u00f2 essere la pace in Medio-Oriente \nsenza il soddisfacimento delle storiche rivendicazioni palestinesi, \nmettendo nel contempo\n   </span>\n  </span>\n  <i>\n   <span style=\"font-family: Liberation Serif, serif;\">\n    <span>\n     a nudo\n    </span>\n   </span>\n  </i>\n  <span style=\"font-family: Liberation Serif, serif;\">\n   <span>\n    la natura genocida di Israele.\n   </span>\n  </span>\n </p>\n <p>\n  <span style=\"font-family: Liberation Serif, serif;\">\n   <span>\n    Se\n le sorti del sionismo sono legate da sempre al blocco euro-atlantico, \u00e8\n necessario collocare il significato politico della azione palestinese \nnell\u2019attuale fase storica, all\u2019interno di un conflitto pi\u00f9 ampio e su \nscala regionale, in cui si intrecciano il crepuscolo dell\u2019egemonia \noccidentale e l\u2019affermazione di un mondo multipolare, in un quadro di \ntendenza alla guerra e di incapacit\u00e0\u00a0\u00a0di risolvere diplomaticamente i \nconflitti.\n   </span>\n  </span>\n </p>\n <p>\n  <span style=\"font-family: Liberation Serif, serif;\">\n   <span>\n    Questo\n accade in una regione in cui l\u2019egemonia occidentale \u00e8 stata messa in \ndiscussione da potenze regionali \u2013 come l\u2019Iran \u2013 , dall\u2019arco della \nResistenza della cosiddetta Mezzaluna sciita, e da attori geo-politici \nglobali come la Federazione Russa e la Repubblica Popolare Cinese, che \nin un certo senso guidano il riscatto del Sud Globale verso un mondo \nmultipolare.\n    <span>\n    </span>\n   </span>\n  </span>\n </p>\n <a name=\"more\">\n </a>\n <p>\n </p>\n <p>\n  <span style=\"font-family: Liberation Serif, serif;\">\n   <span>\n    Anche\n paesi che erano pedine dell\u2019egemonia occidentale come la Turchia \u2013 \nmembro della NATO \u2013 e l\u2019Arabia Saudita disegnano il proprio modello di \nsviluppo e le relazioni diplomatiche in maniera pi\u00f9 sganciata dai piani \nstatunitensi.\n   </span>\n  </span>\n </p>\n <p>\n  <span style=\"font-family: Liberation Serif, serif;\">\n   <span>\n    Il\n genocidio in atto non mette solo sotto processo l\u2019operato di Israele ma\n le sue complicit\u00e0 occidentali, costituendo un pugno nello stomaco per \ncoloro che si sono eretti portavoce e paladini dei \u201cdiritti umani\u201d, che \noggi invece sostengono il genocidio, come il governo Meloni e la finta \n\u201copposizione\u201d del PD\n   </span>\n  </span>\n </p>\n <p>\n  <span style=\"font-family: Liberation Serif, serif;\">\n   <span>\n    I\n lavoratori pi\u00f9 coscienti devono trarre importanti insegnamenti da ci\u00f2 \nche sta accadendo in terra di Palestina, in Medio Oriente ma anche in \nUcraina. L\u2019imperialismo occidentale in crisi sta portando il mondo \nsull\u2019orlo della guerra, contro i paesi e i popoli che si ribellano. Le \nrisorse per queste guerre le tolgono ai salari e a tutto il sistema di \nwelfare, attraverso una \u201cguerra interna\u201d contro i ceti popolari.\n   </span>\n  </span>\n </p>\n <p>\n  <span style=\"font-family: Liberation Serif, serif;\">\n   <span>\n    I\n palestinesi ci insegnano che \u00e8 possibile alzare la testa e resistere \nanche nelle peggiori condizioni. Dobbiamo raccogliere questo \ninsegnamento ed utilizzarlo contro i comuni nemici, che sono i padroni, \ngli imperialisti e i governi al loro servizio.\n   </span>\n  </span>\n </p>\n <p>\n  <span style=\"font-family: Liberation Serif, serif;\">\n   <span>\n    <b>\n     E\u2019\n il momento di trasformare la rabbia contro la ferocia sionista, contro \nle politiche di guerra guerreggiata e sociale del governo Meloni e \ndell\u2019Unione Europea in una grande manifestazione nazionale a Roma. La \nRete dei Comunisti nei prossimi mesi contribuir\u00e0 alla realizzazione di \nquesto importante obiettivo politico.\n    </b>\n   </span>\n  </span>\n </p>\n <p>\n  <span style=\"font-family: Liberation Serif, serif;\">\n   <span>\n    Con la Resistenza palestinese, sino alla vittoria!\n   </span>\n  </span>\n </p>\n <div style=\"clear: both;\">\n </div>\n</div>\n", "description": "Su  richiesta dei sindacati palestinesi afferenti alla Federazione  Sindacale Mondiale, venerd\u00ec 23 febbraio l\u2019Unione Sindacale di Base e  a...", "author": ["maoist"], "source": "https://proletaricomunisti.blogspot.com/2024/02/pc-19-febbraio-operai-piaggio-fianco.html"}