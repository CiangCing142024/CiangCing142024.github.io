{"published time": "2024-02-19T99-99-98", "images": ["https://www.atik-online.net/wp-content/uploads/2024/02/WhatsApp-Gorsel-2024-02-19-saat-15.52.30_04580c14-620x330.jpg"], "content": "<div class=\"single-post-thumb\">\n <p class=\"IMAGE_ARCHIVED\">\n  Inside\n </p>\n</div>\n<div class=\"entry\">\n <p>\n  HABER MERKEZ\u0130|19.02.2024| Ecevit Piro\u011flu ile Dayan\u0131\u015fma Komitesi bir a\u00e7\u0131klama yay\u0131nlayarak, Piro\u011flu\u2019nun tahkiyesi ve sonras\u0131nda tekrar polis g\u00f6zetiminde kampa g\u00f6t\u00fcr\u00fclmesine ili\u015fkin bilgi verdi. A\u00e7\u0131klama \u015fu \u015fekilde;\n </p>\n <p>\n  \u201c12 Ocak 2024 g\u00fcn\u00fc S\u0131rbistan Hapishanesi\u2019nden tahliye edilen Ecevit Piro\u011flu, hapishane i\u00e7erisinde bekleyen polislerce yeniden tutuklanarak ad\u0131 \u2018kamp\u2019 olan ba\u015fka bir hapishaneye g\u00f6t\u00fcr\u00fcld\u00fc.\n </p>\n <p>\n  S\u0131rbistan Y\u00fcksek Mahkemesi\u2019nin T\u00fcrkiye\u2019ye iade edilemez karar\u0131na ra\u011fmen kesintisiz 32 ayd\u0131r tutsak edilen Ecevit Piro\u011flu i\u00e7in hukuk ve evrensel insan haklar\u0131 ask\u0131ya al\u0131n\u0131yor. Piro\u011flu\u2019nun siyasi pazarl\u0131klar ad\u0131na rehin tutulmas\u0131 uygulamas\u0131 devam ediyor.\n </p>\n <p>\n  Ecevit Piro\u011flu\u2019nun 136 g\u00fcn s\u00fcren a\u00e7l\u0131k grevinin ard\u0131ndan olu\u015fan sa\u011fl\u0131k sorunlar\u0131 i\u00e7in talep etti\u011fi tedavi hakk\u0131 engelleniyor, hastaneye sevki b\u00fcrokratik bahanelerle ger\u00e7ekle\u015ftirilmiyor.\n </p>\n <p>\n  Ecevit Piro\u011flu i\u00e7in S\u0131rbistan \u0130\u00e7i\u015fleri Bakanl\u0131\u011f\u0131\u2019n\u0131n ald\u0131\u011f\u0131 \u201cderhal \u00fclkeyi terketme\u201d karar\u0131, A\u0130HM, BM ve mahkeme kararlar\u0131n\u0131 yok saymak anlam\u0131na geliyor. S\u0131rbistan Devleti Piro\u011flu\u2019na bir yandan \u00fclkeyi terk et demekte, di\u011fer yandan ise onu hapiste tutarak kendi kararlar\u0131n\u0131 ihlal etmektedir.\n </p>\n <p>\n  Ecevit Piro\u011flu\u2019nun bu karara istinaden kendi tercihiyle \u00fclkeden ayr\u0131lma ba\u015fvurusu haftalard\u0131r yan\u0131ts\u0131z b\u0131rak\u0131l\u0131yor, yasad\u0131\u015f\u0131 olarak \u00f6zg\u00fcrl\u00fcklerinden al\u0131konuluyor. Piro\u011flu\u2019nun iradesi d\u0131\u015f\u0131nda ve istemedi\u011fi bir \u00fclkeye zorla uygulanacak s\u0131n\u0131rd\u0131\u015f\u0131 etme giri\u015fimi, T\u00fcrkiye\u2019nin yasad\u0131\u015f\u0131 olarak ka\u00e7\u0131rma su\u00e7una olanak sa\u011flayacakt\u0131r.\n </p>\n <p>\n  S\u0131rbistan Devleti ki\u015fi hak ve \u00f6zg\u00fcrl\u00fcklerini ask\u0131ya ald\u0131\u011f\u0131 enternasyonalist devrimci Ecevit Piro\u011flu\u2019na kar\u015f\u0131 her g\u00fcn su\u00e7 i\u015fliyor.\n </p>\n <p>\n  S\u0131rbistan\u2019\u0131n Ecevit Piro\u011flu\u2019nu \u00f6zg\u00fcrl\u00fc\u011f\u00fcnden, sa\u011fl\u0131k ve tedavi hakk\u0131ndan kasten yoksun b\u0131rakmas\u0131na ve uygulad\u0131\u011f\u0131 ayr\u0131mc\u0131l\u0131k su\u00e7una kar\u015f\u0131, uluslararas\u0131 kamuoyunu harekete ge\u00e7meye \u00e7a\u011f\u0131r\u0131yoruz.\n </p>\n <p>\n  Ecevit Piro\u011flu, Gezi\u2019den Kobane\u2019ye AKP fa\u015fizmine ve I\u015e\u0130D ter\u00f6r\u00fcne kar\u015f\u0131 m\u00fccadele etmi\u015f enternasyonalist bir devrimcidir. Tayyip Erdo\u011fan iktidar\u0131n\u0131n Piro\u011flu\u2019na y\u00f6nelik sald\u0131r\u0131lar\u0131n\u0131n nedeni de budur. Ecevit Piro\u011flu ge\u00e7en pazartesi a\u00e7l\u0131k grevine bu haks\u0131zl\u0131\u011f\u0131 durdurmak i\u00e7in ba\u015flad\u0131.\n </p>\n <p>\n  S\u0131rbistan Erdo\u011fan\u2019\u0131n gardiyanl\u0131\u011f\u0131n\u0131 yapmaktan vazge\u00e7meli, imza att\u0131\u011f\u0131 uluslararas\u0131 s\u00f6zle\u015fmelere uymal\u0131d\u0131r.\n  <br/>\n  Ecevit Piro\u011flu derhal serbest b\u0131rak\u0131ls\u0131n!\u201d\n </p>\n</div>\n", "source": "https://www.atik-online.net/blog/ecevit-piroglu-kampa-goturuldu", "type": "article", "title": "Ecevit Piro\u011flu Kampa G\u00f6t\u00fcr\u00fcld\u00fc", "description": "HABER MERKEZ\u0130|19.02.2024| Ecevit Piro\u011flu ile Dayan\u0131\u015fma Komitesi bir a\u00e7\u0131klama yay\u0131nlayarak, Piro\u011flu'n...", "author": ["muhabirmehmet"], "categories": ["Avrupa", "Haberler", "Manset"], "link-section": "haberler"}