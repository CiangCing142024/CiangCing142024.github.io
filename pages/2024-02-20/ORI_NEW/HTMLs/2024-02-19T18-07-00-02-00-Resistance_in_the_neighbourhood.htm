<html><body>
<div class='article'>
<div class='title'><h1>KKE(μ-λ) | Ανακοίνωση του Κ.Ο. του ΚΚΕ(μ-λ) για τον θάνατο του σ. Σήφη Σταυρίδη</h1></div>
<hr/>
<div class='metadata'>
<meta property="author" content="an.ba"/>
<meta property="description" content=""/>
<meta property="labels" content="αγωνιστές, Κ.Κ.Ε.(μ-λ), Μ-Λ ΚΚΕ"/>
<meta property="published_time" content="2024-02-19T18-07-00-02-00"/>
<meta property="images" content="https://blogger.googleusercontent.com/img/b/R29vZ2xl/AVvXsEhqeMmUhm_VZK2051LrrosAuI1fF2FWC5NgbZo2QAblncKq1BE6214eSY1UWIygcutMlx7tZqFNHPnfpqM22CRk_v7q7j3X0Xa1KM2OJHUSsrNy04u7Pq0_VSr5GrDVmVU7oXNUpS2XzLA0gnWLmz0EXZmaUlokWU4_q4Tt6SQoCFL_QVWFGGRfZtG3DDo/s320/%CE%99%CF%89%CF%83%CE%AE%CF%86-%CE%A3%CF%84%CE%B1%CF%85%CF%81%CE%AF%CE%B4%CE%B7%CF%82-800x472.jpg,
https://blogger.googleusercontent.com/img/b/R29vZ2xl/AVvXsEj7LKpCk-WspOm7KZDxVV2bJhxp6lVlhDgnQ3-AaSEatypgTDiQfooJZtyiI2DnmrL5ZfcgIVFGShn25vU27mm0GwNNRzaxr6ymWrfo9fje7HCCaDFCXDkY6OoEywAi49-mJqyc6JlpWzSJRlgBszLvUoxm49rH-hLrlZFo3_quu1yB3oekydveoTFk2WI/s320/logo1.jpg"/>
Author: an.ba
<br>
Description: 
<br>
Labels: αγωνιστές, Κ.Κ.Ε.(μ-λ), Μ-Λ ΚΚΕ
<br>
Published Time: 2024-02-19T18-07-00-02-00
<br>
Images: <a href="https://blogger.googleusercontent.com/img/b/R29vZ2xl/AVvXsEhqeMmUhm_VZK2051LrrosAuI1fF2FWC5NgbZo2QAblncKq1BE6214eSY1UWIygcutMlx7tZqFNHPnfpqM22CRk_v7q7j3X0Xa1KM2OJHUSsrNy04u7Pq0_VSr5GrDVmVU7oXNUpS2XzLA0gnWLmz0EXZmaUlokWU4_q4Tt6SQoCFL_QVWFGGRfZtG3DDo/s320/%CE%99%CF%89%CF%83%CE%AE%CF%86-%CE%A3%CF%84%CE%B1%CF%85%CF%81%CE%AF%CE%B4%CE%B7%CF%82-800x472.jpg">000000.jpg</a>&nbsp;<a href="https://blogger.googleusercontent.com/img/b/R29vZ2xl/AVvXsEj7LKpCk-WspOm7KZDxVV2bJhxp6lVlhDgnQ3-AaSEatypgTDiQfooJZtyiI2DnmrL5ZfcgIVFGShn25vU27mm0GwNNRzaxr6ymWrfo9fje7HCCaDFCXDkY6OoEywAi49-mJqyc6JlpWzSJRlgBszLvUoxm49rH-hLrlZFo3_quu1yB3oekydveoTFk2WI/s320/logo1.jpg">000001.jpg</a>
</div>
<div class='content'>
<div class="post-body entry-content" id="post-body-6089867513185208252" itemprop="description articleBody">
 <p>
 </p>
 <div class="separator" style="clear: both; text-align: center;">
  <a href="https://blogger.googleusercontent.com/img/b/R29vZ2xl/AVvXsEhqeMmUhm_VZK2051LrrosAuI1fF2FWC5NgbZo2QAblncKq1BE6214eSY1UWIygcutMlx7tZqFNHPnfpqM22CRk_v7q7j3X0Xa1KM2OJHUSsrNy04u7Pq0_VSr5GrDVmVU7oXNUpS2XzLA0gnWLmz0EXZmaUlokWU4_q4Tt6SQoCFL_QVWFGGRfZtG3DDo/s800/%CE%99%CF%89%CF%83%CE%AE%CF%86-%CE%A3%CF%84%CE%B1%CF%85%CF%81%CE%AF%CE%B4%CE%B7%CF%82-800x472.jpg" imageanchor="1" style="margin-left: 1em; margin-right: 1em;">
   <img border="0" data-original-height="600" data-original-width="800" height="240" src="https://blogger.googleusercontent.com/img/b/R29vZ2xl/AVvXsEhqeMmUhm_VZK2051LrrosAuI1fF2FWC5NgbZo2QAblncKq1BE6214eSY1UWIygcutMlx7tZqFNHPnfpqM22CRk_v7q7j3X0Xa1KM2OJHUSsrNy04u7Pq0_VSr5GrDVmVU7oXNUpS2XzLA0gnWLmz0EXZmaUlokWU4_q4Tt6SQoCFL_QVWFGGRfZtG3DDo/s320/%CE%99%CF%89%CF%83%CE%AE%CF%86-%CE%A3%CF%84%CE%B1%CF%85%CF%81%CE%AF%CE%B4%CE%B7%CF%82-800x472.jpg" srcset="https://blogger.googleusercontent.com/img/b/R29vZ2xl/AVvXsEhqeMmUhm_VZK2051LrrosAuI1fF2FWC5NgbZo2QAblncKq1BE6214eSY1UWIygcutMlx7tZqFNHPnfpqM22CRk_v7q7j3X0Xa1KM2OJHUSsrNy04u7Pq0_VSr5GrDVmVU7oXNUpS2XzLA0gnWLmz0EXZmaUlokWU4_q4Tt6SQoCFL_QVWFGGRfZtG3DDo/s320/%CE%99%CF%89%CF%83%CE%AE%CF%86-%CE%A3%CF%84%CE%B1%CF%85%CF%81%CE%AF%CE%B4%CE%B7%CF%82-800x472.jpg" width="320"/>
  </a>
 </div>
 <p>
 </p>
 <p style="text-align: center;">
  <b>
   Ανακοίνωση του Κ.Ο. του ΚΚΕ(μ-λ) για τον θάνατο του σ. Σήφη Σταυρίδη
  </b>
 </p>
 <p style="text-align: left;">
  Εκφράζουμε τα ειλικρινή μας συλλυπητήρια για τον θάνατο του συντρόφου Σήφη Σταυρίδη, μέλους της Κ.Ε. του Μ-ΛΚΚΕ, που έφυγε απ΄ τη ζωή, χθες το βράδυ, μετά από σύντομη νοσηλεία στο Ιπποκράτειο.
 </p>
 <p>
  Γεννημένος στην Αλεξάνδρεια της Αιγύπτου το 1948, όταν ήρθε στην Ελλάδα βγήκε από μικρό παιδί στη βιοπάλη, άλλα και στον αγώνα. Αναδείχθηκε στον αντιδικτατορικό αγώνα, την περίοδο που ήταν φοιτητής στη Γεωπονική Αθήνας, συμμετείχε στην κατάληψη του Πολυτεχνείου το Νοέμβρη του ’73, ενώ εντάχθηκε, από την περίοδο της δικτατορίας ήδη, στην παράνομη ΟΜΛΕ και στην ΠΠΣΠ. Τον χαρακτήριζε, πάντα, ιδιαίτερη σεμνότητα, συνέπεια και αφοσίωση στην εργατική και λαϊκή υπόθεση, ενώ ιδιαίτερη ήταν και η έγνοια του για τους αγώνες της αγροτιάς.
 </p>
 <p>
  Με τον σ. Σήφη βρεθήκαμε μαζί, σε μια, ιδιαίτερα απαιτητική για το λαό, περίοδο, όταν μετά τον πρώτο κύκλο της επίθεσης των «μνημονίων» και τις μεγάλες λαϊκές κινητοποιήσεις στις πλατείες, προβάλλονταν στο λαό, οι ψεύτικες «διέξοδοι» για κυβέρνηση της «πρώτης φοράς Αριστερά». Κι όταν η επίθεση αυτή συνεχιζόταν και σκλήραινε, διαψεύδοντας ταυτόχρονα τις ψεύτικες «ελπίδες». Όταν, ακόμα, τα σύννεφα του πολέμου πύκνωναν στον πλανήτη, η αντιπαράθεση των ιμπεριαλιστών οξύνονταν, οι πολεμικοί κίνδυνοι αυξάνονταν, νέες στρατιές προσφύγων και μεταναστών δημιουργούνταν. Βρεθήκαμε μαζί στους δρόμους, στα μπλοκ της Λαϊκής Αντίστασης – Αριστερής Αντιιμπεριαλιστικής Συνεργασίας, στις διαδηλώσεις ενάντια στον ιμπεριαλισμό και στον πόλεμο, ενάντια στην αντεργατική επίθεση, στο φασισμό, για την υπεράσπιση των προσφύγων και των μεταναστών, στις απεργίες. Αλλά και στις πολιτικές εκδηλώσεις της Λαϊκής Αντίστασης - ΑΑΣ, στις διαδικασίες της, στις συζητήσεις και τους προβληματισμούς της Γραμματείας της, είτε συμφωνώντας είτε διαφωνώντας για ζητήματα, αλλά και σε τοπικές συνελεύσεις και κινητοποιήσεις της ΛΑ-ΑΑΣ, στους Αγίους Αναργύρους και στο Ίλιον. Μοιραστήκαμε μαζί του την κοινή αγωνία για την ανάπτυξη μαζικού λαϊκού κινήματος αντίστασης ενάντια στην καθημερινή επίθεση του βάρβαρου συστήματος της εξάρτησης, της καταπίεσης και εκμετάλλευσης και για μια αγωνιστική διέξοδο για τους εργαζόμενους και το λαό, για την επαναστατική τους προοπτική, κόντρα στις κάθε είδους απατηλές «διεξόδους».
 </p>
 <p>
  Μεταβιβάζουμε τα συλλυπητήρια μας στους συντρόφους του Μ-ΛΚΚΕ καθώς και στην οικογένειά του, στη σύντροφο και στις κόρες τους. Θα τον θυμόμαστε πάντα!
 </p>
 <p>
 </p>
 <div style="text-align: right;">
  19/2/2024
 </div>
 <div style="text-align: right;">
  Κ.Ο. του ΚΚΕ(μ-λ)
 </div>
 <p>
 </p>
 <div class="separator" style="clear: both; text-align: center;">
  <a href="https://blogger.googleusercontent.com/img/b/R29vZ2xl/AVvXsEj7LKpCk-WspOm7KZDxVV2bJhxp6lVlhDgnQ3-AaSEatypgTDiQfooJZtyiI2DnmrL5ZfcgIVFGShn25vU27mm0GwNNRzaxr6ymWrfo9fje7HCCaDFCXDkY6OoEywAi49-mJqyc6JlpWzSJRlgBszLvUoxm49rH-hLrlZFo3_quu1yB3oekydveoTFk2WI/s1599/logo1.jpg" imageanchor="1" style="margin-left: 1em; margin-right: 1em;">
   <img border="0" data-original-height="576" data-original-width="1599" height="115" src="https://blogger.googleusercontent.com/img/b/R29vZ2xl/AVvXsEj7LKpCk-WspOm7KZDxVV2bJhxp6lVlhDgnQ3-AaSEatypgTDiQfooJZtyiI2DnmrL5ZfcgIVFGShn25vU27mm0GwNNRzaxr6ymWrfo9fje7HCCaDFCXDkY6OoEywAi49-mJqyc6JlpWzSJRlgBszLvUoxm49rH-hLrlZFo3_quu1yB3oekydveoTFk2WI/s320/logo1.jpg" srcset="https://blogger.googleusercontent.com/img/b/R29vZ2xl/AVvXsEj7LKpCk-WspOm7KZDxVV2bJhxp6lVlhDgnQ3-AaSEatypgTDiQfooJZtyiI2DnmrL5ZfcgIVFGShn25vU27mm0GwNNRzaxr6ymWrfo9fje7HCCaDFCXDkY6OoEywAi49-mJqyc6JlpWzSJRlgBszLvUoxm49rH-hLrlZFo3_quu1yB3oekydveoTFk2WI/s320/logo1.jpg" width="320"/>
  </a>
 </div>
 <br/>
 <p>
  <br/>
 </p>
 <div>
  <br/>
 </div>
 <div>
  <br/>
 </div>
 <div style="clear: both;">
 </div>
</div>

</div>


<div class='source'><p>Source: <a href="https://antigeitonies3.blogspot.com/2024/02/kke.html">https://antigeitonies3.blogspot.com/2024/02/kke.html</a></p></div>
</div>
</body></html>