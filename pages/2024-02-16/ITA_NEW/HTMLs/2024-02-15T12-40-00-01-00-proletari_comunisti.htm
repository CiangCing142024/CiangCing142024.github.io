<html><body>
<div class='article'>
<div class='title'><h1>pc 15 febbraio - Formazione operaia  - Perchè c'è il predominio dell'ideologia borghese?  - Passi dal 'Che Fare?' di Lenin</h1></div>
<hr/>
<div class='metadata'>
<meta property="author" content="fannyhill"/>
<meta property="description" content="Riprendiamo i passi seguenti, che commenteremo nel prossimo giovedì Dal “Che fare?”: “Ma perché il movimento spontaneo… va verso il predomin..."/>
<meta property="published_time" content="2024-02-15T12-40-00-01-00"/>
<meta property="images" content="https://blogger.googleusercontent.com/img/b/R29vZ2xl/AVvXsEhq64H7oLqgTdLbuMW_P-QtIZyvmOpiFJM6x25Zx1n14mQ7sLzx2St5e8HpJh8l7BHjrQuFRIEEgwr53WNvvnxtedlE34VIXHI384k9Aaoh08RIwbAxJ8Jykg2AHzVaHaN8Kb9nLvR4iahyphenhyphenlJyfQQ753fWSuGkOfElAsfTweu4jypjrNIgVZeLu9QcEFJmm/w640-h584/12508686_655970454544871_2764679901721256530_n.jpg"/>
Autore: fannyhill
<br>
Descrizione: Riprendiamo i passi seguenti, che commenteremo nel prossimo giovedì Dal “Che fare?”: “Ma perché il movimento spontaneo… va verso il predomin...
<br>
Tempo pubblicato: 2024-02-15T12-40-00-01-00
<br>
immagini: <a href="https://blogger.googleusercontent.com/img/b/R29vZ2xl/AVvXsEhq64H7oLqgTdLbuMW_P-QtIZyvmOpiFJM6x25Zx1n14mQ7sLzx2St5e8HpJh8l7BHjrQuFRIEEgwr53WNvvnxtedlE34VIXHI384k9Aaoh08RIwbAxJ8Jykg2AHzVaHaN8Kb9nLvR4iahyphenhyphenlJyfQQ753fWSuGkOfElAsfTweu4jypjrNIgVZeLu9QcEFJmm/w640-h584/12508686_655970454544871_2764679901721256530_n.jpg">000000.jpg</a>
</div>
<div class='content'>
<div class="post-body entry-content" id="post-body-4995179962016545456" itemprop="description articleBody">
 <p>
  <b>
   <span>
    <i>
     Riprendiamo i passi seguenti, che commenteremo nel prossimo giovedì
    </i>
   </span>
  </b>
 </p>
 <div class="separator" style="clear: both; text-align: center;">
  <img border="0" data-original-height="783" data-original-width="859" height="584" src="https://blogger.googleusercontent.com/img/b/R29vZ2xl/AVvXsEhq64H7oLqgTdLbuMW_P-QtIZyvmOpiFJM6x25Zx1n14mQ7sLzx2St5e8HpJh8l7BHjrQuFRIEEgwr53WNvvnxtedlE34VIXHI384k9Aaoh08RIwbAxJ8Jykg2AHzVaHaN8Kb9nLvR4iahyphenhyphenlJyfQQ753fWSuGkOfElAsfTweu4jypjrNIgVZeLu9QcEFJmm/w640-h584/12508686_655970454544871_2764679901721256530_n.jpg" srcset="https://blogger.googleusercontent.com/img/b/R29vZ2xl/AVvXsEhq64H7oLqgTdLbuMW_P-QtIZyvmOpiFJM6x25Zx1n14mQ7sLzx2St5e8HpJh8l7BHjrQuFRIEEgwr53WNvvnxtedlE34VIXHI384k9Aaoh08RIwbAxJ8Jykg2AHzVaHaN8Kb9nLvR4iahyphenhyphenlJyfQQ753fWSuGkOfElAsfTweu4jypjrNIgVZeLu9QcEFJmm/w640-h584/12508686_655970454544871_2764679901721256530_n.jpg" width="640"/>
 </div>
 <p>
  Dal “Che fare?”: “Ma perché il movimento spontaneo… va verso
il predominio dell’ideologia borghese? Per la semplice ragione che
per la sua origine l’ideologia borghese è molto più antica di
quella socialista, essa è più elaborata in tutti i suoi aspetti e
possiede mezzi incomparabilmente più grandi di diffusione…”
 </p>
 <p style="line-height: 100%; margin-bottom: 0cm;">
  Ancora, in una nota:
“Si dice spesso la classe operaia aspira spontaneamente al
socialismo. Ciò è giustissimo nel senso che più profondamente e
più esattamente di tutte le altre la teoria socialista determina le
cause dei malanni della classe operaia e perciò gli operai possono
assimilarla facilmente,
  <i>
   purché
  </i>
  questa teoria non capitoli
davanti alla spontaneità,
  <i>
   purché
  </i>
  non si assoggetti alla
spontaneità, la classe operaia aspira spontaneamente al socialismo
ma l’ideologia borghese che è la più diffusa (e che costantemente
risorge nelle forme più svariate) pur tuttavia è imposta
spontaneamente più di ogni altra all’operaio.
 </p>
 <p style="line-height: 100%; margin-bottom: 0cm;">
  Riferendosi al
giornale dell’economismo, Rabociaja Myisl Lenin scrive: “non nega
completamente la lotta politica… parla di lotta contro il governo…
pensa soltanto che la politica segue sempre
  <span>
  </span>
 </p>
 <a name="more">
 </a>
 l’economia… Queste
tesi sono assolutamente false,
 <i>
  se per politica si intende la
politica socialdemocratica
 </i>
 (comunista ndr). La lotta economica
degli operai, come abbiamo visto, è spessissimo legata (benchè non
indissolubilmente) alla politica borghese… La politica
tradunionista è l’aspirazione generale di tutti gli operai ad
ottenere dallo Stato misure dirette contro i malanni propri della
loro condizione, ma non ancora idonee a sopprimere questa condizione,
cioè a distruggere la sottomissione del lavoro al capitale…
Quindi, vi è politica e politica…”.
 <p>
 </p>
 <p style="line-height: 100%; margin-bottom: 0cm;">
  Gli economisti
“riconoscendo pienamente la lotta politica che cresce
spontaneamente dallo stesso movimento operaio (o meglio le
rivendicazioni e le aspirazioni politiche degli operai)… rifiutano
assolutamente di elaborare in modo autonomo una politica… specifica
che risponda ai compiti del socialismo e alle attuali condizioni”,
del paese e della lotta di classe.
 </p>
 <p style="line-height: 100%; margin-bottom: 0cm;">
  Lenin proseguendo
nell’esame di altre forme dell’economismo, prende in
considerazione coloro che danno molto peso alla lotta spontanea degli
operai, che naturalmente quando comincia a svegliarsi afferra i primi
mezzi di lotta che capitano, ma chiaramente questi primi mezzi
saranno i mezzi tradunionisti e la prima ideologia che capita sarà
sempre l’ideologia borghese”.
 </p>
 <p style="line-height: 100%; margin-bottom: 0cm;">
  Lenin non mette in
discussione questo processo né “che il movimento operaio di massa
sia un fenomeno importantissimo è cosa su cui non si discute. Ma la
questione sta tutta nel modo di intendere come questo movimento
  <i>
   determinerà i compiti.
  </i>
  <span style="font-style: normal;">
   La
cosa si può intendere in due modi, o nel senso del culto della
spontaneità di questo movimento, cioè della riduzione del ruolo
della socialdemocrazia alla pura servilità nei riguardi del
movimento operaio come tale…,
  </span>
  <i>
   oppure
  </i>
  <span style="font-style: normal;">
   nel senso che il movimento di massa ci pone
  </span>
  <i>
   nuovi
  </i>
  <span style="font-style: normal;">
   compiti
teorici, politici, organizzativi molto più complessi…”.
  </span>
 </p>
 <p style="line-height: 100%; margin-bottom: 0cm;">
  <span style="font-style: normal;">
   Lenin
prosegue esaminando come gli economisti, anche quando fanno
affermazioni politiche giuste, le traducono sempre in forme di
adeguamento al movimento esistente; e contrappone ad essi
l’organizzazione per la lotta politica. E prende in considerazione
alcuni aspetti di questa posizione degli economisti.
  </span>
 </p>
 <p style="line-height: 100%; margin-bottom: 0cm;">
  <span style="font-style: normal;">
   In
una nota si scrive: “La teoria degli stadi, o teoria del timido
zig-zag, è espressa così: le rivendicazioni politiche comuni…
devono tuttavia corrispondere nei primi tempi all’esperienza che un
determinato strato di operai ha ricavato dalla lotta economica.
Soltanto sul terreno di questa esperienza si può e si deve
intraprendere l’agitazione politica”.
  </span>
 </p>
 <p style="line-height: 100%; margin-bottom: 0cm;">
  <span style="font-style: normal;">
   E
per rafforzare questo concetto, gli economisti sostengono: “quale
socialdemocratico non sa che secondo la dottrina di Marx ed Engels
gli interessi economici delle singole classi svolgono una funzione
decisiva nella storia e che,
  </span>
  <i>
   per conseguenza
  </i>
  <span style="font-style: normal;">
   ,
in particolare la lotta del proletariato per i suoi interessi
economici deve avere un significato primario per il suo sviluppo di
classe e la lotta emancipatrice?”.
  </span>
 </p>
 <p style="line-height: 100%; margin-bottom: 0cm;">
  <span style="font-style: normal;">
   Lenin
replica: “Questo per conseguenza è assolutamente inopportuno. Dal
fatto che gli interessi economici svolgono una funzione decisiva non
  </span>
  <i>
   deriva affatto
  </i>
  <span style="font-style: normal;">
   alcuna
conseguenza sul significato primario della lotta economica (=
sindacale), perché gli interessi più essenziali “decisivi”
delle classi possono essere soddisfatti
  </span>
  <i>
   soltanto
  </i>
  <span style="font-style: normal;">
   con radicali trasformazioni
  </span>
  <i>
   politiche
  </i>
  <span style="font-style: normal;">
   in generale; in particolare, l’interesse economico fondamentale del
proletariato può essere soddisfatto solo mediante una rivoluzione
politica che sostituisca alla dittatura della borghesia la dittatura
del proletariato”.
  </span>
 </p>
 <div style="clear: both;">
 </div>
</div>

</div>


<div class='source'><p>Fonte: <a href="https://proletaricomunisti.blogspot.com/2024/02/pc-15-febbraio-formazione-operaia.html">https://proletaricomunisti.blogspot.com/2024/02/pc-15-febbraio-formazione-operaia.html</a></p></div>
</div>
</body></html>