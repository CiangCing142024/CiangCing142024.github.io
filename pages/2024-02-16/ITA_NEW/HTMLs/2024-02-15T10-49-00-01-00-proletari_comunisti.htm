<html><body>
<div class='article'>
<div class='title'><h1>pc 15 febbraio - Argentina Milei/bestia fascista, amico di Meloni e Salvini, intanto la prende nel c...</h1></div>
<hr/>
<div class='metadata'>
<meta property="author" content="maoist"/>
<meta property="description" content="infoaut Argentina: La legge omnibus è stata fatta cadere  Il regime di Javier Milei ha subito una sconfitta considerevole  prima di termina..."/>
<meta property="published_time" content="2024-02-15T10-49-00-01-00"/>
<meta property="images" content=""/>
Autore: maoist
<br>
Descrizione: infoaut Argentina: La legge omnibus è stata fatta cadere  Il regime di Javier Milei ha subito una sconfitta considerevole  prima di termina...
<br>
Tempo pubblicato: 2024-02-15T10-49-00-01-00
<br>
immagini: 
</div>
<div class='content'>
<div class="post-body entry-content" id="post-body-8962787565838387507" itemprop="description articleBody">
 <p>
  infoaut
 </p>
 <h1 class="leading-tight font-medium mx-2 text-4xl md:text-7xl lg:text-7xl">
  Argentina: La legge omnibus è stata fatta cadere
 </h1>
 <div class="w-full border-solid border-light border-b-2 py-4">
 </div>
 <p>
  <em>
   <b>
    Il regime di Javier Milei ha subito una sconfitta considerevole 
prima di terminare i due mesi di mandato
   </b>
   . Il suo progetto più prezioso è
 tornato indietro al Congresso.
  </em>
 </p>
 <p>
  di
  <em>
   <strong>
    Daniel Campione
   </strong>
  </em>
 </p>
 <p>
  Di fronte alla prospettiva di uscire perdenti nella votazione di 
buona parte degli articoli, il blocco dei deputati di La Libertà Avanza 
(LLA) insieme ad alcuni consiglieri del presidente hanno deciso di 
inviare di nuovo in commissione il progetto chiamato “Legge Omnibus”. 
Una dichiarazione di impotenza, giacché secondo il regolamento della 
Camera dei Deputati, il ritorno in commissione implica il ritorno a 
zero, come se nulla fosse stato discusso o approvato in sede 
legislativa.
 </p>
 <p>
  La frustrazione del governo non solo non ha indotto a gesti di 
autocritica o conciliazione, ma ha dato immediatamente via libera a voci
 di risentimento e minaccia. Per cominciare quella dello stesso 
presidente, che ha tuonato nella rete X, poco dopo che si era conosciuto
 il fracasso parlamentare: “La casta si è messa contro il cambiamento 
che noi argentini abbiamo votato nelle urne”. E ha aggiunto 
“Continueremo con il nostro programma con o senza il sostegno della 
dirigenza politica che ha distrutto il nostro paese”.
 </p>
 <p>
  Non sono mancati coloro che hanno ricordato al primo mandatario che 
anche l’integrazione del parlamento è legittimata dal suffragio 
popolare. E che il LLA ha un insieme di legislatori così ridotto
  <span>
  </span>
 </p>
 <a name="more">
 </a>
 perché 
nelle elezioni generali ha ottenuto il 30% dei suffragi, non il 56% del 
confronto di tutto o nulla del secondo turno.
 <p>
 </p>
 <p>
  E rimane la domanda che cade opportunamente: Che significa continuare
 senza il sostegno della dirigenza politica? È possibile che si pensi di
 instaurare una sorte di dittatura civile nella quale il potere 
esecutivo faccia e disfi. Per il momento già si parla che il presidente e
 sua sorella, ambedue oggi in Israele, sarebbero disposti a invocare una
 consultazione popolare non vincolante per cercare di evitare il 
parlamento.
 </p>
 <p>
  Alcuni tweet ufficiali del partito governativo sono stati ancor 
peggiori: “Il tradimento si paga caro e La Libertà Avanza non permetterà
 che i governatori danneggino il popolo per mantenere i propri 
privilegi. La Legge Basi torna in commissione”.
 </p>
 <p>
  Questo tono di superiorità morale e dignità offesa non può portare 
molto lontano “le forze del cielo”. Hanno promosso un progetto di 
manifesta incostituzionalità, che aspira ad una riformulazione della 
società argentina. L’insieme del suo testo di legge implica 
un’aggressione agli interessi popolari e dà carta bianca a che i grandi 
gruppi economici facciano i propri affari mentre condannano la 
maggioranza alla povertà, all’emarginazione, alla fame.
 </p>
 <p>
  Con questo “programma” non hanno potuto mettersi d’accordo nemmeno 
con buona parte di coloro che erano ampiamente disposti a “collaborare”,
 come i legislatori (di destra) dell’Unione Civica Radicale e quelli del
 nuovo blocco “Facciamo Coalizione Federale”. Ed emergono da questa 
situazione con un crescente scontro con il potere legislativo. E con i 
governatori di provincia, inclusi quelli che provengono da Insieme per 
il Cambio (destra), giacché sono stati accusati e minacciati 
indiscriminatamente i mandatari provinciali.
 </p>
 <p>
  Non ha aiutato per nulla il governo lo spettacolo dato da tutto un 
ventaglio di forze “di sicurezza” che giorno dopo giorno a Buenos Aires 
ha scatenato la repressione contro i manifestanti a Plaza Congreso. Che 
non erano altra cosa che donne e uomini stanchi di vedere peggiorare le 
proprie condizioni di vita e calpestare i propri diritti. E reagiscono 
con spavento e rabbia contro una norma che preannuncia abusi molto 
peggiori.
 </p>
 <p>
  <strong>
   Sul bagnato… ora il decreto
  </strong>
 </p>
 <p>
  Per completare una giornata sfortunata per gli attuali gestori della 
“cosa pubblica”, un giudice federale ha emesso una richiesta di 
informazioni diretta al ministero della Sicurezza, con un termine di 72 
ore per rispondere, sull’elaborazione ed applicazione del protocollo che
 vuole sopprimere le manifestazioni pubbliche.
 </p>
 <p>
  Questa misura potrebbe sfociare in una dichiarazione di 
incostituzionalità dello strumento repressivo ideato e applicato dalla 
ministra Patricia Bullrich. Lo stesso che continuerà ad essere 
combattuto nelle strade, come quasi è già avvenuto dallo stesso giorno 
in cui è stato emesso.
 </p>
 <p>
  Martedì il governo del LLA ha sperimentato un importante scivolone ed
 è perfino riuscito ad inimicarsi una parte di coloro che possono e 
vogliono essere suoi alleati, come abbiamo già esposto.
 </p>
 <p>
  In ogni modo non bisogna farsi ingannare. La sconfitta non è totale 
né definitiva. Il furioso aggiustamento che promuove il ministro 
dell’Economia Luis Caputo prosegue il suo corso, come martedì lo ha 
dimostrato lo stesso smisurato aumento del trasporto pubblico. Allo 
stesso tempo continua a stare in piedi il DNU 70/23, che contiene a sua 
volta un “
  <em>
   Potenziamento
  </em>
  ” del grande capitale in ognuna delle sue 
clausole. Nelle quali, tra molte altre disposizioni, si modifica in 
senso regressivo buona parte del diritto del lavoro e si libera da 
qualsiasi restrizione ogni tipo di contratti. La legge del più forte.
 </p>
 <p>
  Senza dubbio ora la lotta popolare e i punti di vista critici 
andranno contro questa norma, che sarà vigente fino a quando si 
raggiungerà la bocciatura parlamentare o, la cosa che è più probabile, 
sia dichiarata incostituzionale.
 </p>
 <p>
  Le organizzazioni che sono mobilitate nella protesta è difficile che 
aspettino l’una o l’altra. Continueranno a stare nello spazio pubblico, 
persisteranno nella richiesta alla CGT di lanciare un piano di lotta, si
 uniranno nuove organizzazioni e migliaia di volontà per occupare piazze
 e strade facendo sentire le loro giuste richieste. Dai gruppi sindacali
 combattivi ai movimenti sociali e partiti di sinistra, passando per le 
associazioni dei pensionati e le rinate assemblee popolari, non 
indietreggeranno nel loro impegno.
 </p>
 <p>
  ***
 </p>
 <p>
  Il governo è colpito, il suo “progetto stella” ha morso la polvere 
dopo lunghe giornate di discussione e decine di feriti dopo che è 
cominciata la sua discussione. Lo sguardo messianico che lo caratterizza
 lo porterà con certezza ad essere un cattivo perdente. È molto 
probabile che cerchi di raddoppiare la scommessa, che faccia un 
aggiustamento ancor più becero. E che cerchi di attribuirsi “poteri 
straordinari”, senza il consenso di nessun altro che i suoi sostenitori 
più ferventi.
 </p>
 <p>
  Le vera democrazia, le conquiste sociali, il livello di vita, si 
difenderanno in strada. Anche lì bisognerà fare la lotta affinché la 
libertà non continui ad essere gettata nel fango da coloro che credono 
che gli unici soggetti che la meritano sono le grandi imprese. E 
affinché il “…se ne vadano tutti…” recuperi il suo senso originale, dopo
 la sua assurda appropriazione da parte di coloro che vanno contro il 
popolo che si ribellò nel 2001.
 </p>
 <p>
  <em>
   tramas.ar
  </em>
 </p>
 <p>
  <em>
   08-02-2023
  </em>
 </p>
 <p>
  <em>
   Odio
  </em>
 </p>
 <div style="clear: both;">
 </div>
</div>

</div>


<div class='source'><p>Fonte: <a href="https://proletaricomunisti.blogspot.com/2024/02/pc-15-febbraio-argentina-mileibestia.html">https://proletaricomunisti.blogspot.com/2024/02/pc-15-febbraio-argentina-mileibestia.html</a></p></div>
</div>
</body></html>