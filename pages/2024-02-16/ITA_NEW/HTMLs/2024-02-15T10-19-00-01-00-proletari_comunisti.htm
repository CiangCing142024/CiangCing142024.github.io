<html><body>
<div class='article'>
<div class='title'><h1>pc 15 febbraio - Ilaria Salis - un articolo dall'Ungheria  da Controinformazione/ORE 12 del 13/02)</h1></div>
<hr/>
<div class='metadata'>
<meta property='description' content='prolcomra'/>
<meta property='images' content='Dai quotidiani ungheresi info sulle mobilitazioni antifa nella " giornata dell'onore"e l'uso che ne fa Orban assieme alla prigionia di Ilar...'/>
<meta property='outside' content='2024-02-15T10-19-00-01-00'/>
<meta property='published_time' content='https://blogger.googleusercontent.com/img/b/R29vZ2xl/AVvXsEh74q80mNoZVV0BOAxv64jg65a88N603mEA9njtst_WZuPZLk1koJHDU-xHgGRw3RpDVGFMR8106iAJarvN2v4KEHEgE29XKdV13VH3DvllMZPmsHDQVf2YtdhSRN2pJ9JtnCrL-yFzLC1e1mB6nHycYHyZoCmW2pkTCdIkcIKVibE_0l2sq8Yi-PA4xcXF/w377-h228/Salis%20da%20Cr.jpg'/>
Descrizione: prolcomra
<br>
immagini: Dai quotidiani ungheresi info sulle mobilitazioni antifa nella " giornata dell'onore"e l'uso che ne fa Orban assieme alla prigionia di Ilar...
<br>
Al di fuori: 2024-02-15T10-19-00-01-00
<br>
Tempo pubblicato: <a href="https://blogger.googleusercontent.com/img/b/R29vZ2xl/AVvXsEh74q80mNoZVV0BOAxv64jg65a88N603mEA9njtst_WZuPZLk1koJHDU-xHgGRw3RpDVGFMR8106iAJarvN2v4KEHEgE29XKdV13VH3DvllMZPmsHDQVf2YtdhSRN2pJ9JtnCrL-yFzLC1e1mB6nHycYHyZoCmW2pkTCdIkcIKVibE_0l2sq8Yi-PA4xcXF/w377-h228/Salis%20da%20Cr.jpg">000000.jpg</a>
</div>
<div class='content'>
<div class="post-body entry-content" id="post-body-4727446673330523291" itemprop="description articleBody">
 <p>
  <span>
   Dai quotidiani ungheresi info sulle mobilitazioni antifa nella " giornata dell'onore"e l'uso che ne fa Orban assieme alla prigionia di Ilaria Salis
  </span>
  <br/>
 </p>
 <table cellpadding="0" cellspacing="0" class="tr-caption-container" style="float: right;">
  <tbody>
   <tr>
    <td style="text-align: center;">
     <img border="0" data-original-height="396" data-original-width="656" height="228" src="https://blogger.googleusercontent.com/img/b/R29vZ2xl/AVvXsEh74q80mNoZVV0BOAxv64jg65a88N603mEA9njtst_WZuPZLk1koJHDU-xHgGRw3RpDVGFMR8106iAJarvN2v4KEHEgE29XKdV13VH3DvllMZPmsHDQVf2YtdhSRN2pJ9JtnCrL-yFzLC1e1mB6nHycYHyZoCmW2pkTCdIkcIKVibE_0l2sq8Yi-PA4xcXF/w377-h228/Salis%20da%20Cr.jpg" srcset="https://blogger.googleusercontent.com/img/b/R29vZ2xl/AVvXsEh74q80mNoZVV0BOAxv64jg65a88N603mEA9njtst_WZuPZLk1koJHDU-xHgGRw3RpDVGFMR8106iAJarvN2v4KEHEgE29XKdV13VH3DvllMZPmsHDQVf2YtdhSRN2pJ9JtnCrL-yFzLC1e1mB6nHycYHyZoCmW2pkTCdIkcIKVibE_0l2sq8Yi-PA4xcXF/w377-h228/Salis%20da%20Cr.jpg" width="377"/>
    </td>
   </tr>
   <tr>
    <td class="tr-caption" style="text-align: center;">
     <i>
      l'articolo in prima del giornale stampato in distribuzione in questa settimana
     </i>
    </td>
   </tr>
  </tbody>
 </table>
 <br/>
 <p>
 </p>
 <p style="line-height: 108%; margin-bottom: 0.28cm;">
  Iniziamo questa rassegna stampa sui fatti dell'Ungheria di Budapest,
su ciò che è accaduto questo fine settimana a partire dai giornali
ungheresi on-line, in particolare ci rifaremo a Merce che può essere
ricondotto a un'area della sinistra e dell'opposizione al governo
Orban, ma abbiamo dato un'occhiata anche ai giornali nazionali
ufficiali.
 </p>
 <p style="line-height: 108%; margin-bottom: 0.28cm;">
  Ci stiamo
concentrando su questo fine settimana perché sono state le due
giornate in cui si è svolta quella che in Italia abbiamo imparato a
conoscere come la “giornata dell'onore”, cioè una commemorazione
nazifascista che è diventata il pretesto per un incontro
internazionale di nazisti e fascisti a Budapest. Incontro che avviene
soprattutto perché, come hanno dichiarato spesso i loro capi, ormai
l'Ungheria è diventato un luogo sicuro dove liberamente riunirsi,
liberamente sfoggiare i simboli tipici fascisti come le svastiche, le
uniformi naziste della SS, dove fare propaganda e comunque trovare
l'occasione per incontrarsi a livello internazionale.
 </p>
 <p style="line-height: 108%; margin-bottom: 0.28cm;">
  Queste giornate
sono state anche l'occasione per una risposta dell'antifascismo
internazionale. L'anno scorso questa risposta ha determinato scontri
e violenze tra i gruppi fascisti e gli antifascisti che hanno portato
ad arresti di alcuni antifascisti internazionali, tra cui la nostra
Ilaria Salis, di cui la vicenda è nota e di cui cercheremo di
parlare un pò verso la fine.
 </p>
 <p style="line-height: 108%; margin-bottom: 0.28cm;">
  Concentrandoci
sulle due giornate possiamo dire che il 10 Febbraio e l'11 Febbraio
sono considerati come la commemorazione dell'assedio di Budapest, un
fatto storico della Seconda guerra mondiale dove l''Armata Rossa
sovietica ormai accerchiava Budapest - perchè l'Ungheria è stata
collaborazionista del nazismo  - in un assedio che si è concluso con
la capitolazione sia dell'esercito nazista occupante che dei
collaborazionisti ungheresi.
 </p>
 <p style="line-height: 108%; margin-bottom: 0.28cm;">
  In realtà l'11
Febbraio 1945, il “giorno dell'onore”, quello che viene chiamato
così dalle formazioni naziste, vuole ricordare un episodio
specifico, cioè il tentativo da parte dell’esercito nazista,
esercito ungherese, collaborazionista di sfondare questo assedio
facendo un attacco suicida sulle montagne di Buda, quindi sulla parte
alta della della città di Budapest, che portò al massacro di 14.000
tedeschi e 2000 soldati ungheresi.
 </p>
 <p style="line-height: 108%; margin-bottom: 0.28cm;">
  Questo fu
l'ultimo tentativo delle canaglie naziste e fasciste ungheresi di 
non capitolare e il risultato fu comunque la liberazione di Budapest
e del paese dai nazisti.
 </p>
 <p style="line-height: 108%; margin-bottom: 0.28cm;">
  Questo aspetto
storico è importante saperlo perché questa giornata di
commemorazione dell'assedio di Budapest e delle sue vittime è una commemorazione che avviene da moltissimi anni, fin
dal periodo in cui l'Ungheria faceva parte del blocco sovietico e
rappresentava una ricorrenza inizialmente antifascista, nel senso una
ricorrenza che ricordava la liberazione dell'Ungheria e il trionfo e
l'entrata dell'Armata Rossa. Solo che da 10 anni, prendendo come
episodio questo tentativo di fuga e di evasione dei nazisti del ‘45
dall'assedio, i nazisti odierni ne hanno fatto una loro
giornata. E da parecchi anni la risposta dell'antifascismo non si è
fatta attendere.
 </p>
 <p style="line-height: 108%; margin-bottom: 0.28cm;">
  Allora vediamo
quest'anno. L'anno scorso ci sono stati scontri tra entrambe le
parti, ci sono stati arresti di antifascisti, tra cui Ilaria Salis.
Quest'anno vediamo che dai giornali che le manifestazioni sono
risultate essere pacifiche, non ci sono stati scontri, questo per
l'ingente presenza di polizia che ha protetto i fascisti e ha evitato
contatti con i gruppi antifascisti. In realtà ci sono state molte
identificazioni di antifascisti, anche quelli provenienti da fuori
dell'Ungheria e si registra l'arresto di un gruppo di tedeschi
antifascisti. D'altra parte è ironico pensare che, forse proprio a
causa del polverone sollevato sulla questione di Ilaria Salis,
quest'anno il governo aveva proibito le adunate naziste, le ha rese
praticamente illegali, salvo che non ha fatto nulla per realmente
impedirle.
 </p>
 <p style="line-height: 108%; margin-bottom: 0.28cm;">
  I gruppi fascisti
si sono dati degli appuntamenti in questa giornata che si è articolata non
solo con manifestazioni e commemorazioni, ma anche con concerti di
gruppi filonazisti e non hanno comunicato in maniera
pubblica i luoghi di ritrovo, anche se poi i luoghi di ritrovo sono
più o meno quelli dell'anno scorso, in particolare il castello di
Buda che è nella zona dove c'è stato questo tentativo nel ‘45 di
evasione da parte dell'esercito nazista e d'altra parte hanno
mascherato la loro propaganda facendola passare con un tour
commemorativo. Il risultato è stato quindi che comunque la
manifestazione fascista si è avuta e non è stata realmente
impedita, semplicemente a livello formale era vietata.
 </p>
 <p style="line-height: 108%; margin-bottom: 0.28cm;">
  D'altra parte - i
giornali lo sottolineano, soprattutto quelli filo governativi - c'è
una grande enfasi nel dire che quest'anno a tutti è stato dato
diritto di manifestare, anche alle forze antifasciste, che sono state
autorizzate che quindi nulla poteva essere addebitato a livello di
antidemocratico a questo governo, salvo che da dove emerge dalla
descrizione degli articoli di Merce, di questo giornale di sinistra,
l'attenzione della polizia, sia a livello di controlli, di arresti –
come nel caso del gruppo tedesco –  verso agli antifascisti è
stata molto superiore a quella fatta contro i fascisti.
 </p>
 <p style="line-height: 108%; margin-bottom: 0.28cm;">
  Il doppio
standard verso il trattamento degli antifascisti rispetto al
trattamento degli antifascisti è una consuetudine qui in Ungheria,
proprio perché il governo ungherese di Orban ha questa assoluta
vicinanza con i gruppi fascisti e utilizza l'antifascismo come forma
non solo di repressione esterna, ma anche di repressione interna.
Infatti su questo sarebbe il caso di soffermarsi leggendo un pò
questi giornali online.
 </p>
 <p style="line-height: 108%; margin-bottom: 0.28cm;">
  Le manifestazioni
antifasciste che ci sono a Budapest e che si ripetono da 10 anni,
così come le manifestazioni fasciste, vedono una varietà di
soggetti presenti, non solo internazionali, come quelli a cui aveva
aderito Italia Salis, ma anche - e soprattutto - gruppi antifascisti
ungheresi.
 </p>
 <p style="line-height: 108%; margin-bottom: 0.28cm;">
  Infatti
l'immagine che ci arriva dell'Ungheria da noi è spesso un po
appiattita su un'unica forma di governo autoritario come quello di
Orban, che certamente c'è, come di una specie di omologolazione
politica.
 </p>
 <p style="line-height: 108%; margin-bottom: 0.28cm;">
  In realtà stiamo
verificando che l'antifascismo cerca in qualche maniera anche lì di
farsi sentire. In questo caso le manifestazioni del 10 e dell'11
Febbraio di sabato e domenica ci sono state, hanno visto anche la
presenza degli appartenenti alla resistenza ungherese – un pò come
la nostra ANPI -  e anche la altre forze più contemporanee che
rivendicano l'antifascismo, addirittura è stata lanciata una
manifestazione che aveva come titolo “Smettiamola di glorificare il
nazismo in Ungheria”. Questo fa anche capire che l'appoggio che
Orban dà di fatto alle formazioni naziste a questa celebrazione ha
come scopo soprattutto quello di avere una sorta di riconoscimento
politico.
 </p>
 <p style="line-height: 108%; margin-bottom: 0.28cm;">
  Infatti la
vicenda di Ilaria Salis, leggendo i giornali ci fa capire che entrava
in un gioco internazionale, anche di pressione rispetto all'Unione
europea, c'è stato il discorso legato allo sblocco dei finanziamenti
per la guerra in Ucraina a cui Orban ha ceduto, dando il proprio voto
positivo per un nuovo finanziamento, però ha usato la vicenda,
l'irriducibilità, l'inflessibilità nei confronti di Ilaria come
strumento internazionale per dimostrare all'interno di non cedere
così facilmente alle pressioni dell'Unione europea, alle pressioni
internazionali.
 </p>
 <p style="line-height: 108%; margin-bottom: 0.28cm;">
  L'antifascismo
associato a terrorismo, a violenza, è per il governo di Orban, una
scusa perfetta per criminalizzare qualsiasi opposizione interna che
non è così appiattita: l'anno scorso l’ Ungheria è stata
attraversata da grandi proteste, sia studentesche sia legate al
movimento LGBT, sia di insegnanti contro una riforma scolastica molto
pesante in chiave neoliberista, manifestazioni che ci sono state, che
sono state represse duramente con arresti, cariche, licenziamenti
degli insegnanti. E poi tutto un meccanismo di repressione in cui
Ilaria Sarris in qualche maniera sta soffrendo in prima persona, ma
che soffrono gli oppositori ungheresi, probabilmente quotidianamente,
sia dal punto di vista processuale che dal punto di vista delle
condizioni carcerarie, che dal punto di vista della repressione
sociale sul lavoro, sul movimento. La crisi economica, l'inflazione e
gli alti prezzi, la crisi del lavoro, la  dipendenza esterna
dell'Ungheria, sta facendo vacillare di molto il governo Orban, che
quindi l'anno scorso ha trovato come capro espiatorio perfetto sia
esterno ma soprattutto interno l'antifascista come criminale e
terrorista, e questo fa anche capire l'accanimento rispetto a Ilaria
Salis.
 </p>
 <p style="line-height: 108%; margin-bottom: 0.28cm;">
  Però quest'anno
le pressioni internazionali hanno avuto l'effetto di cercare di far
apparire un più basso profilo da parte del governo rispetto
all'appoggio a queste formazioni naziste. E d'altra parte, invece di
scoraggiare totalmente l'antifascismo, lo ha reso abbastanza più
vivace. Abbiamo visto che le manifestazioni antifasciste ci sono
state, sono state varie, non ci sono stati scontri per la presenza
della polizia. Però le parole sono state chiare contro il ritorno
del fascismo, contro il revisionismo.
 </p>
 <p style="line-height: 108%; margin-bottom: 0.28cm;">
  Non possiamo dire
che questo stia portando a una vera e propria svolta immediata, anzi.
Il fascismo di Orban ha fatto un passo in più rispetto all’azione
repressiva, ma anche rispetto a un revisionismo storico: infatti, 
proprio il governo Orban, insieme a queste formazioni naziste che si
radunano abitualmente a Budapest e trovano spazio e consenso, si
stanno facendo promotori a livello di Unione europea di
un'attribuzione della responsabilità della Seconda guerra mondiale
alla stessa Unione Sovietica, un ribaltamento storico impressionante
che però fa il gioco, anche interno, di portare a una
criminalizzazione degli antifascisti come come terroristi e criminali
e che quindi il rischio vero è che se non ci sarà una svolta l'anno
prossimo, forse proprio le manifestazioni antifasciste potrebbero
essere quelle proibite e quelle più criminalizzate.
 </p>
 <p style="line-height: 108%; margin-bottom: 0.28cm;">
  Quest’anno è
stata una commemorazione interlocutoria che vedremo in futuro cosa
realmente ha significato.
 </p>
 <div style="clear: both;">
 </div>
</div>

</div>


<div class='source'><p>Autore: <a href="https://proletaricomunisti.blogspot.com/2024/02/pc-15-febbraio-dai-quotidiani-ungheresi.html">https://proletaricomunisti.blogspot.com/2024/02/pc-15-febbraio-dai-quotidiani-ungheresi.html</a></p></div>
</div>
</body></html>