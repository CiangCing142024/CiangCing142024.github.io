{"title": "pc 15 febbraio - PIU' salario/MENO orario (da Controinformazione rossoperaia ORE12 del 14/02)", "published time": "2024-02-15T12-15-00-01-00", "images": ["https://blogger.googleusercontent.com/img/b/R29vZ2xl/AVvXsEhf1UlghRzMCF47kDKCf5S1tfBeqNjEO93LkJILb3SQSO2ZU-wdrms-5MnyighMcXkbnWCBfRSgBCwfjF4ahs7FIE5rY5gIE46Em-dJ4ARwa8xVzVEdPPS8X-aR0BwcFaFpJ9TJd49OMrbkvVAmQj06GVsYbggfAd6laTkZEUXLJgJhO3U8-gMK7ZNbbVfe/w462-h274/TO%20Mirafiori.jpg"], "content": "<div class=\"post-body entry-content\" id=\"post-body-5270946640540820882\" itemprop=\"description articleBody\">\n <p style=\"text-align: center;\">\n  <img border=\"0\" data-original-height=\"676\" data-original-width=\"1138\" height=\"274\" src=\"https://blogger.googleusercontent.com/img/b/R29vZ2xl/AVvXsEhf1UlghRzMCF47kDKCf5S1tfBeqNjEO93LkJILb3SQSO2ZU-wdrms-5MnyighMcXkbnWCBfRSgBCwfjF4ahs7FIE5rY5gIE46Em-dJ4ARwa8xVzVEdPPS8X-aR0BwcFaFpJ9TJd49OMrbkvVAmQj06GVsYbggfAd6laTkZEUXLJgJhO3U8-gMK7ZNbbVfe/w462-h274/TO%20Mirafiori.jpg\" srcset=\"https://blogger.googleusercontent.com/img/b/R29vZ2xl/AVvXsEhf1UlghRzMCF47kDKCf5S1tfBeqNjEO93LkJILb3SQSO2ZU-wdrms-5MnyighMcXkbnWCBfRSgBCwfjF4ahs7FIE5rY5gIE46Em-dJ4ARwa8xVzVEdPPS8X-aR0BwcFaFpJ9TJd49OMrbkvVAmQj06GVsYbggfAd6laTkZEUXLJgJhO3U8-gMK7ZNbbVfe/w462-h274/TO%20Mirafiori.jpg\" width=\"462\"/>\n </p>\n <p>\n </p>\n <p style=\"line-height: 108%; margin-bottom: 0.28cm;\">\n  La lotta degli operai storicamente \u00e8 sempre la lotta sindacale degli\noperai, ed \u00e8 concentrata su due problemi, vale a dire l'orario di lavoro e il salario come due\nquestioni centrali che animano lo scontro tra padroni e operai. I\npadroni dicono sempre che \u201csiamo nella stessa barca\u201d, se vado\nbene io andrete bene voi lavoratori. E il governo lo stesso. Lo dice\nMeloni esplicitamente: noi lavoriamo perch\u00e9 le imprese guadagnino\ncos\u00ec guadagnano i lavoratori.\n </p>\n <p style=\"line-height: 108%; margin-bottom: 0.28cm;\">\n  Sappiamo che si\ntratta di una favola. Chi ha un minimo di cervello sul posto di\nlavoro sa bene che non funziona cos\u00ec.\n </p>\n <p style=\"line-height: 108%; margin-bottom: 0.28cm;\">\n  Per\u00f2 in ogni\ncaso due questioni sono al centro e che sono al centro oggi proprio\nperch\u00e9 siamo in difficolt\u00e0 come movimento operaio, come lotte degli\noperai e dei lavoratori: la questione del salario e la questione\ndell'orario.\n </p>\n <p style=\"line-height: 108%; margin-bottom: 0.28cm;\">\n  In Germania, per\nesempio, la lotta di 80.000 siderurgici ha ottenuto la riduzione\nd'orario da 35 a 32 ore\n  <span>\n  </span>\n </p>\n <a name=\"more\">\n </a>\n retribuite 33, insieme ad una tantum di 3.000\n\u20ac che hanno tenuto nel \u201894 e un aumento salariale del 5,5% dal\n2025.\n <p>\n </p>\n <p style=\"line-height: 108%; margin-bottom: 0.28cm;\">\n  La\ngiustificazione dei sindacati tedeschi \u00e8 semplice: dopo\nl'introduzione di nuovi impianti serviranno meno ore di lavoro per la\nproduzione dell'acciaio. Da qui nasce il discorso delle 4 giornate di\nlavoro a parit\u00e0 di salario che trovano una giustificazione nello\nsviluppo stesso della produzione, e nel minor tempo di lavoro che\nserve per produrre quello che prima si produceva in maggior tempo.\n </p>\n <p style=\"line-height: 108%; margin-bottom: 0.28cm;\">\n  I padroni non ci\nstanno mai, perch\u00e9 per loro tutto ci\u00f2 che non \u00e8 lavoro necessario\n\u00e8 plusvalore, cio\u00e8 profitto. Quindi dice il quotidiano degli\nimprenditori in Germania: \u201csi, sarebbe bello ma sbagliato\u201d.\n </p>\n <p style=\"line-height: 108%; margin-bottom: 0.28cm;\">\n  Il buon senso\ndice che \u201cuna settimana di 4 giorni, a parit\u00e0 di retribuzione,\npotrebbe dare un contributo significativo a mantenere il settore auto\nattraente per i giovani. Sarebbe un rimedio collaudato per la carenza\ndi manodopera\u201d. Questo non lo dice chiss\u00e0 quale marxista o quale\ncomunista ma lo dice il presidente del sindacato metalmeccanico\nprincipale in Germania.\n </p>\n <p style=\"line-height: 108%; margin-bottom: 0.28cm;\">\n  Sembrano\nespressioni di puro buon senso e il buon senso dovrebbe essere\naddirittura alla base delle piattaforme sindacali e della lotta in\nseno alle fabbriche.\n </p>\n <p style=\"line-height: 108%; margin-bottom: 0.28cm;\">\n  D'altra parte\nbasterebbe chiedere ai lavoratori e in Germania lo hanno fatto. Un\nsondaggio riportato dal giornale francese, Le Monde, lo riprende e\ndice: il 75% dei lavoratori tedeschi vorrebbe passare a 4 giorni a\nparit\u00e0 di salario. E riafferma che questo sarebbe anche pi\u00f9\nappetibile per i giovani, che certo pensare che devono stare sul\nposto di lavoro 8 ore e poi straordinari e poi ecc ecc non \u00e8 che gli\nsembra un futuro accettabile.\n </p>\n <p style=\"line-height: 108%; margin-bottom: 0.28cm;\">\n  La lotta per la\nriduzione da orario di lavoro a parit\u00e0 di paga \u00e8 la lotta delle\nlotte per il movimento operaio. Oggi in tutte le fabbriche d'Italia,\ncome d'Europa e del mondo.\n </p>\n <p style=\"line-height: 108%; margin-bottom: 0.28cm;\">\n  Certo, la crisi,\nl'attacco al posto di lavoro, la riduzione dei salari, dissuadono dal\npensare che questa lotta si possa fare. E quindi fare questa lotta\nsembra pi\u00f9 un problema che una soluzione.\n </p>\n <p style=\"line-height: 108%; margin-bottom: 0.28cm;\">\n  Questo \u00e8 ci\u00f2\nche \u00e8 da rovesciare. Siamo partiti che questa cosa \u00e8 avvenuta\ninnanzitutto tra i siderurgici. Pensiamo come dentro la crisi\ndell'industria siderurgica - tanto per non fare nomi dell'ex Ilva, di\nAcciaierie Italia - come la riduzione d'orario di lavoro a parit\u00e0 di\npaga sia la rivendicazione giusta e necessaria per fronteggiare anche\ngli stati di crisi, di conversione/trasformazione che queste\nindustrie necessariamente devono attraversare.\n </p>\n <p style=\"line-height: 108%; margin-bottom: 0.28cm;\">\n  Ma il problema \u00e8\nsempre questo: la difficolt\u00e0 di lottare per la riduzione dell'orario\ndi lavoro a fronte di salari che non vengono difesi. La difesa del\nsalario \u00e8 l'alimento necessario per poter fare seriamente la lotta\nper la riduzione orario di lavoro ma \u00e8 sul fronte del salario che\ninvece vediamo il pi\u00f9 forte arretramento dei lavoratori.\n </p>\n <p style=\"line-height: 108%; margin-bottom: 0.28cm;\">\n  Il rapporto tra\nl'inflazione e il recupero dei salari \u00e8 chiaramente a sfavore dei\nsalari.\n </p>\n <p style=\"line-height: 108%; margin-bottom: 0.28cm;\">\n  La lotta per il\nsalario, per\u00f2, non pu\u00f2 essere fatta con contratti che producono\naumenti di salario di poco pi\u00f9 che un caff\u00e8 al giorno. Se il\nsalario \u00e8 stato tagliato seccamente \u00e8 evidente che va recuperato\nseccamente e le strade sono sempre state solo due: la reintroduzione\ndella scala mobile per attenuare gli effetti del carovita,\ndell'inflazione e dell'aumento dei prezzi e l'aumento salariale\ncorrispondente alla produttivit\u00e0, non quella calcolata dai padroni,\nma quella obiettivamente visibile dalla quantit\u00e0 di lavoro per fare\ni prodotti che in seno alle fabbriche si fanno.\n </p>\n <p style=\"line-height: 108%; margin-bottom: 0.28cm;\">\n  E\u2019 intorno a\nqueste due cose che si innesta l'aumento salariale che oggi, per\nessere imposto, deve partire dai posti di lavoro. Cos\u00ec \u00e8 avvenuto\nanche in Francia e in altri paesi. Non bisogna aspettare i contratti.\nQuando i salari scendono \u2013 e in questo periodo scendono - bisogna\npartire con vertenze salariali vere, ci vorrebbero almeno richieste\ndi 500 \u20ac per poter riequilibrare. Poi se ne ottengono un p\u00f2 meno,\nma l'importante \u00e8 il fatto di partire, la lotta salariale \u00e8 certo\nanche nei contratti, battersi e ci\u00f2 che non si tocca \u00e8 la richiesta\nsalariale. Invece normalmente si parte da una cifra e si arriva a un\ncaff\u00e8 al giorno.\n </p>\n <p style=\"line-height: 108%; margin-bottom: 0.28cm;\">\n  Dentro per\u00f2 la\nquestione salariale c'\u00e8 la questione della discriminazione in seno\nalle fabbriche. E su questo bisognerebbe parlarne a lungo. Le\ndifferenze salariali tra lavoratori e lavoratrici. I salari che\nvengono dati ai settori meno tutelati, ai lavoratori immigrati. E\ncos\u00ec via. Su questo esistono dati inconfutabili della permanenza ed\nestensione della discriminazione salariale.\n </p>\n <p style=\"line-height: 108%; margin-bottom: 0.28cm;\">\n  A parit\u00e0 di\nlavoro vi deve essere parit\u00e0 di salario. Questo vale innanzitutto\nper le lavoratrici e ancor pi\u00f9 - data la situazione - per i\nlavoratori immigrati.\n </p>\n <div style=\"clear: both;\">\n </div>\n</div>\n", "description": "La lotta degli operai storicamente \u00e8 sempre la lotta sindacale degli operai, ed \u00e8 concentrata su due problemi, vale a dire l'orario di la...", "author": ["prolcomra"], "source": "https://proletaricomunisti.blogspot.com/2024/02/pc-15-febbraio-piu-salariomeno-orario.html"}