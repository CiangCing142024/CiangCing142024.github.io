{"title": "pc 15 febbraio - Argentina Milei/bestia fascista, amico di Meloni e Salvini, intanto la prende nel c...", "published time": "2024-02-15T10-49-00-01-00", "images": [], "content": "<div class=\"post-body entry-content\" id=\"post-body-8962787565838387507\" itemprop=\"description articleBody\">\n <p>\n  infoaut\n </p>\n <h1 class=\"leading-tight font-medium mx-2 text-4xl md:text-7xl lg:text-7xl\">\n  Argentina: La legge omnibus \u00e8 stata fatta cadere\n </h1>\n <div class=\"w-full border-solid border-light border-b-2 py-4\">\n </div>\n <p>\n  <em>\n   <b>\n    Il regime di Javier Milei ha subito una sconfitta considerevole \nprima di terminare i due mesi di mandato\n   </b>\n   . Il suo progetto pi\u00f9 prezioso \u00e8\n tornato indietro al Congresso.\n  </em>\n </p>\n <p>\n  di\n  <em>\n   <strong>\n    Daniel Campione\n   </strong>\n  </em>\n </p>\n <p>\n  Di fronte alla prospettiva di uscire perdenti nella votazione di \nbuona parte degli articoli, il blocco dei deputati di La Libert\u00e0 Avanza \n(LLA) insieme ad alcuni consiglieri del presidente hanno deciso di \ninviare di nuovo in commissione il progetto chiamato \u201cLegge Omnibus\u201d. \nUna dichiarazione di impotenza, giacch\u00e9 secondo il regolamento della \nCamera dei Deputati, il ritorno in commissione implica il ritorno a \nzero, come se nulla fosse stato discusso o approvato in sede \nlegislativa.\n </p>\n <p>\n  La frustrazione del governo non solo non ha indotto a gesti di \nautocritica o conciliazione, ma ha dato immediatamente via libera a voci\n di risentimento e minaccia. Per cominciare quella dello stesso \npresidente, che ha tuonato nella rete X, poco dopo che si era conosciuto\n il fracasso parlamentare: \u201cLa casta si \u00e8 messa contro il cambiamento \nche noi argentini abbiamo votato nelle urne\u201d. E ha aggiunto \n\u201cContinueremo con il nostro programma con o senza il sostegno della \ndirigenza politica che ha distrutto il nostro paese\u201d.\n </p>\n <p>\n  Non sono mancati coloro che hanno ricordato al primo mandatario che \nanche l\u2019integrazione del parlamento \u00e8 legittimata dal suffragio \npopolare. E che il LLA ha un insieme di legislatori cos\u00ec ridotto\n  <span>\n  </span>\n </p>\n <a name=\"more\">\n </a>\n perch\u00e9 \nnelle elezioni generali ha ottenuto il 30% dei suffragi, non il 56% del \nconfronto di tutto o nulla del secondo turno.\n <p>\n </p>\n <p>\n  E rimane la domanda che cade opportunamente: Che significa continuare\n senza il sostegno della dirigenza politica? \u00c8 possibile che si pensi di\n instaurare una sorte di dittatura civile nella quale il potere \nesecutivo faccia e disfi. Per il momento gi\u00e0 si parla che il presidente e\n sua sorella, ambedue oggi in Israele, sarebbero disposti a invocare una\n consultazione popolare non vincolante per cercare di evitare il \nparlamento.\n </p>\n <p>\n  Alcuni tweet ufficiali del partito governativo sono stati ancor \npeggiori: \u201cIl tradimento si paga caro e La Libert\u00e0 Avanza non permetter\u00e0\n che i governatori danneggino il popolo per mantenere i propri \nprivilegi. La Legge Basi torna in commissione\u201d.\n </p>\n <p>\n  Questo tono di superiorit\u00e0 morale e dignit\u00e0 offesa non pu\u00f2 portare \nmolto lontano \u201cle forze del cielo\u201d. Hanno promosso un progetto di \nmanifesta incostituzionalit\u00e0, che aspira ad una riformulazione della \nsociet\u00e0 argentina. L\u2019insieme del suo testo di legge implica \nun\u2019aggressione agli interessi popolari e d\u00e0 carta bianca a che i grandi \ngruppi economici facciano i propri affari mentre condannano la \nmaggioranza alla povert\u00e0, all\u2019emarginazione, alla fame.\n </p>\n <p>\n  Con questo \u201cprogramma\u201d non hanno potuto mettersi d\u2019accordo nemmeno \ncon buona parte di coloro che erano ampiamente disposti a \u201ccollaborare\u201d,\n come i legislatori (di destra) dell\u2019Unione Civica Radicale e quelli del\n nuovo blocco \u201cFacciamo Coalizione Federale\u201d. Ed emergono da questa \nsituazione con un crescente scontro con il potere legislativo. E con i \ngovernatori di provincia, inclusi quelli che provengono da Insieme per \nil Cambio (destra), giacch\u00e9 sono stati accusati e minacciati \nindiscriminatamente i mandatari provinciali.\n </p>\n <p>\n  Non ha aiutato per nulla il governo lo spettacolo dato da tutto un \nventaglio di forze \u201cdi sicurezza\u201d che giorno dopo giorno a Buenos Aires \nha scatenato la repressione contro i manifestanti a Plaza Congreso. Che \nnon erano altra cosa che donne e uomini stanchi di vedere peggiorare le \nproprie condizioni di vita e calpestare i propri diritti. E reagiscono \ncon spavento e rabbia contro una norma che preannuncia abusi molto \npeggiori.\n </p>\n <p>\n  <strong>\n   Sul bagnato\u2026 ora il decreto\n  </strong>\n </p>\n <p>\n  Per completare una giornata sfortunata per gli attuali gestori della \n\u201ccosa pubblica\u201d, un giudice federale ha emesso una richiesta di \ninformazioni diretta al ministero della Sicurezza, con un termine di 72 \nore per rispondere, sull\u2019elaborazione ed applicazione del protocollo che\n vuole sopprimere le manifestazioni pubbliche.\n </p>\n <p>\n  Questa misura potrebbe sfociare in una dichiarazione di \nincostituzionalit\u00e0 dello strumento repressivo ideato e applicato dalla \nministra Patricia Bullrich. Lo stesso che continuer\u00e0 ad essere \ncombattuto nelle strade, come quasi \u00e8 gi\u00e0 avvenuto dallo stesso giorno \nin cui \u00e8 stato emesso.\n </p>\n <p>\n  Marted\u00ec il governo del LLA ha sperimentato un importante scivolone ed\n \u00e8 perfino riuscito ad inimicarsi una parte di coloro che possono e \nvogliono essere suoi alleati, come abbiamo gi\u00e0 esposto.\n </p>\n <p>\n  In ogni modo non bisogna farsi ingannare. La sconfitta non \u00e8 totale \nn\u00e9 definitiva. Il furioso aggiustamento che promuove il ministro \ndell\u2019Economia Luis Caputo prosegue il suo corso, come marted\u00ec lo ha \ndimostrato lo stesso smisurato aumento del trasporto pubblico. Allo \nstesso tempo continua a stare in piedi il DNU 70/23, che contiene a sua \nvolta un \u201c\n  <em>\n   Potenziamento\n  </em>\n  \u201d del grande capitale in ognuna delle sue \nclausole. Nelle quali, tra molte altre disposizioni, si modifica in \nsenso regressivo buona parte del diritto del lavoro e si libera da \nqualsiasi restrizione ogni tipo di contratti. La legge del pi\u00f9 forte.\n </p>\n <p>\n  Senza dubbio ora la lotta popolare e i punti di vista critici \nandranno contro questa norma, che sar\u00e0 vigente fino a quando si \nraggiunger\u00e0 la bocciatura parlamentare o, la cosa che \u00e8 pi\u00f9 probabile, \nsia dichiarata incostituzionale.\n </p>\n <p>\n  Le organizzazioni che sono mobilitate nella protesta \u00e8 difficile che \naspettino l\u2019una o l\u2019altra. Continueranno a stare nello spazio pubblico, \npersisteranno nella richiesta alla CGT di lanciare un piano di lotta, si\n uniranno nuove organizzazioni e migliaia di volont\u00e0 per occupare piazze\n e strade facendo sentire le loro giuste richieste. Dai gruppi sindacali\n combattivi ai movimenti sociali e partiti di sinistra, passando per le \nassociazioni dei pensionati e le rinate assemblee popolari, non \nindietreggeranno nel loro impegno.\n </p>\n <p>\n  ***\n </p>\n <p>\n  Il governo \u00e8 colpito, il suo \u201cprogetto stella\u201d ha morso la polvere \ndopo lunghe giornate di discussione e decine di feriti dopo che \u00e8 \ncominciata la sua discussione. Lo sguardo messianico che lo caratterizza\n lo porter\u00e0 con certezza ad essere un cattivo perdente. \u00c8 molto \nprobabile che cerchi di raddoppiare la scommessa, che faccia un \naggiustamento ancor pi\u00f9 becero. E che cerchi di attribuirsi \u201cpoteri \nstraordinari\u201d, senza il consenso di nessun altro che i suoi sostenitori \npi\u00f9 ferventi.\n </p>\n <p>\n  Le vera democrazia, le conquiste sociali, il livello di vita, si \ndifenderanno in strada. Anche l\u00ec bisogner\u00e0 fare la lotta affinch\u00e9 la \nlibert\u00e0 non continui ad essere gettata nel fango da coloro che credono \nche gli unici soggetti che la meritano sono le grandi imprese. E \naffinch\u00e9 il \u201c\u2026se ne vadano tutti\u2026\u201d recuperi il suo senso originale, dopo\n la sua assurda appropriazione da parte di coloro che vanno contro il \npopolo che si ribell\u00f2 nel 2001.\n </p>\n <p>\n  <em>\n   tramas.ar\n  </em>\n </p>\n <p>\n  <em>\n   08-02-2023\n  </em>\n </p>\n <p>\n  <em>\n   Odio\n  </em>\n </p>\n <div style=\"clear: both;\">\n </div>\n</div>\n", "description": "infoaut Argentina: La legge omnibus \u00e8 stata fatta cadere  Il regime di Javier Milei ha subito una sconfitta considerevole  prima di termina...", "author": ["maoist"], "source": "https://proletaricomunisti.blogspot.com/2024/02/pc-15-febbraio-argentina-mileibestia.html"}