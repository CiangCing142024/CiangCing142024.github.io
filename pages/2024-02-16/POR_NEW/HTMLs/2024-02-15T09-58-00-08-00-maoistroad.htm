<html><body>
<div class='article'>
<div class='title'><h1>Galiza - Boicote ao novo circo eleitoral do 18 de Fevereiro</h1></div>
<hr/>
<div class='metadata'>
<meta property="author" content="maoistroad"/>
<meta property="description" content="Em cada nova “festa da democracia” o  revisionismo tenta convencer ao proletariado galego de que o Regime  Espanhol é um instrumen..."/>
<meta property="published_time" content="2024-02-15T09-58-00-08-00"/>
<meta property="images" content="https://galizavermelha.files.wordpress.com/2024/02/cartaz_boicote_18f.jpg?w=724,
https://galizavermelha.files.wordpress.com/2024/02/boicote-eleitoral-18f-3.jpg?w=725"/>
Autor: maoistroad
<br>
Descrição: Em cada nova “festa da democracia” o  revisionismo tenta convencer ao proletariado galego de que o Regime  Espanhol é um instrumen...
<br>
Tempo publicado: 2024-02-15T09-58-00-08-00
<br>
Imagens: <a href="https://galizavermelha.files.wordpress.com/2024/02/cartaz_boicote_18f.jpg?w=724">000000.jpg?w=724</a>&nbsp;<a href="https://galizavermelha.files.wordpress.com/2024/02/boicote-eleitoral-18f-3.jpg?w=725">000001.jpg?w=725</a>
</div>
<div class='content'>
<div class="post-body entry-content" id="post-body-2501994454921382210" itemprop="description articleBody">
 <br/>
 <div class="entry-content">
  <figure class="wp-block-gallery has-nested-images columns-default is-cropped wp-block-gallery-1 is-layout-flex wp-block-gallery-is-layout-flex" data-carousel-extra='{"blog_id":173699892,"permalink":"https:\/\/galizavermelha.wordpress.com\/2024\/02\/09\/boicote-ao-novo-circo-eleitoral-do-18-de-fevereiro\/"}'>
   <figure class="wp-block-image size-large">
    <img alt="" class="wp-image-806" data-attachment-id="806" data-comments-opened="1" data-id="806" data-image-caption="" data-image-description="" data-image-meta='{"aperture":"0","credit":"","camera":"","caption":"","created_timestamp":"0","copyright":"","focal_length":"0","iso":"0","shutter_speed":"0","title":"","orientation":"1"}' data-image-title="cartaz_boicote_18F" data-large-file="https://galizavermelha.files.wordpress.com/2024/02/cartaz_boicote_18f.jpg?w=724" data-medium-file="https://galizavermelha.files.wordpress.com/2024/02/cartaz_boicote_18f.jpg?w=212" data-orig-file="https://galizavermelha.files.wordpress.com/2024/02/cartaz_boicote_18f.jpg" data-orig-size="1654,2339" data-permalink="https://galizavermelha.wordpress.com/cartaz_boicote_18f/" height="400" src="https://galizavermelha.files.wordpress.com/2024/02/cartaz_boicote_18f.jpg?w=724" srcset="https://galizavermelha.files.wordpress.com/2024/02/cartaz_boicote_18f.jpg?w=724" width="283"/>
   </figure>
  </figure>
  <p class="has-text-align-justify">
   Em cada nova “festa da democracia” o 
revisionismo tenta convencer ao proletariado galego de que o Regime 
Espanhol é um instrumento neutro, que nom é o inimigo do povo galego. O 
revisionismo tenta ocultar que o Regime Espanhol é o instrumento da 
aliança entre a burguesia galega e a burguesia espanhola, ademais de 
outras classes e estratos sociais secundários aliados, como é o caso do 
clero, de setores desclassados, etc.
  </p>
  <div class="wordads-ad-wrapper" style="position: relative; visibility: visible;">
   <div data-adtags-width="750" id="atatags-26942-478493">
   </div>
  </div>
  <p class="has-text-align-justify">
   A
 prática política do revisionismo sempre fortalece ao estado burguês 
porque sempre mantém viva a ideia de que mediante as eleiçons, as 
instituçons e as reformas do estado burguês é possível, eliminar o 
caráter destrutivo da sociedade capitalista, ou que é possível eliminar a
 tendência para novas guerras interimperialistas, que é possível 
eliminar a Lei da Acumulaçom Capitalista que determina que o aumento da 
riqueza de umhas poucas pessoas implica a pobreza de muitas outras 
pessoas no mundo, ou que é possível regular as diferenças máximas entre a
 renda da burguesia e o salário da classe operária mediante impostos, 
etc.
  </p>
  <p class="has-text-align-justify">
   O revisionismo sempre tenta “salvar” à
 classe obreira da sua “desilusom” no estado burguês. Ainda quando o 
revisionismo pede a “abstençom” sempre é porque “nengumha das opçons é 
adequada”. Ainda que o revisionismo pede a “abstençom”, 
inconscientemente quer deixar claro que nom quer considerar ao estado 
burguês como o inimigo, que nom quer combater as falsas ilusons na 
reforma do estado burguês.
  </p>
  <p class="has-text-align-justify">
   Outros revisionistas optarám, igual 
que outras vezes, por manter silêncio sobre a farsa parlamentar. Para 
muitos sempre está a opçom do “menos malo”. Um menos malo que nunca tem 
fim, porque sempre há algo pior mas é o “menos malo” diante do novo 
elemento ainda mais malo.
  </p>
  <p class="has-text-align-justify">
   Para o revisionismo as eleiçons som o 
eterno processo de “acumulaçom de forças”. Umha eterna “acumulaçom de 
forças” que nunca acaba e que só serve para “acumular” o sentido comum 
da ideologia burguesa. Umha “acumulaçom de forças” que justifica tudo 
mas que nom serve de nada se queremos umha “guia para açom”.
  </p>
  <p class="has-text-align-justify">
   Na situaçom atual do proletariado 
galego, onde nom existe o partido comunista que cria vínculos que unem a
 vanguarda e as massas, qualquer outra posiçom política diferente do 
boicote, significa renunciar a combater a ideologia burguesa. Significa 
desviar-se da linha política justa. Porque renunciar a destapar e 
denunciar o caráter de classe do estado é contribuir a difundir a 
ideologia burguesa. Tanto tem que o revisionismo fale muito de 
sindicalismo, antifascismo, socialismo, comunismo, etc, porque o seu 
programa e a sua prática só servem para justificar algumha versom 
obreirista, ou postmoderna, da ideologia burguesa.
  </p>
  <p class="has-text-align-justify">
   Destapar o caráter de classe do Regime
 Espanhol como o poder político da burguesia galega em aliança com a 
burguesia espanhola e polo tanto como, o principal inimigo do povo 
galego é fundamental no trabalho de agitaçom comunista. Sem tomar 
consciência do caráter de classe do Regime Espanhol é impossível ter 
consciência da realidade social do mundo.
  </p>
  <p class="has-text-align-center">
   <strong>
    Boicote à farsa eleitoral!
   </strong>
  </p>
  <p class="has-text-align-center">
   <strong>
    Destapar ao Regime Espanhol como inimigo do povo!
   </strong>
  </p>
  <p>
  </p>
  <div class="wp-block-image">
   <figure class="aligncenter size-large">
    <img alt="" class="wp-image-817" data-attachment-id="817" data-comments-opened="1" data-image-caption="" data-image-description="" data-image-meta='{"aperture":"0","credit":"","camera":"","caption":"","created_timestamp":"0","copyright":"","focal_length":"0","iso":"0","shutter_speed":"0","title":"","orientation":"0"}' data-image-title="Boicote eleitoral 18F" data-large-file="https://galizavermelha.files.wordpress.com/2024/02/boicote-eleitoral-18f-3.jpg?w=725" data-medium-file="https://galizavermelha.files.wordpress.com/2024/02/boicote-eleitoral-18f-3.jpg?w=212" data-orig-file="https://galizavermelha.files.wordpress.com/2024/02/boicote-eleitoral-18f-3.jpg" data-orig-size="2482,3508" data-permalink="https://galizavermelha.wordpress.com/boicote-eleitoral-18f/" height="640" src="https://galizavermelha.files.wordpress.com/2024/02/boicote-eleitoral-18f-3.jpg?w=725" srcset="https://galizavermelha.files.wordpress.com/2024/02/boicote-eleitoral-18f-3.jpg?w=725" width="453"/>
   </figure>
  </div>
  <div id="atatags-370373-65ce503324282">
  </div>
  <div data-adtags-width="750" id="atatags-26942-65ce503324343">
  </div>
  <div class="sharedaddy sd-like-enabled sd-sharing-enabled" id="jp-post-flair">
   <br/>
   <div class="entry-meta">
    <span class="byline">
     <svg aria-hidden="true" class="svg-icon" height="16" viewbox="0 0 24 24" width="16" xmlns="http://www.w3.org/2000/svg">
     </svg>
    </span>
   </div>
   <span class="byline">
    <span class="screen-reader-text">
     postado por
    </span>
    <span class="author vcard">
     <a class="url fn n" href="https://galizavermelha.wordpress.com/author/galizavermelha/">
      galizavermelha
     </a>
    </span>
   </span>
   <span class="posted-on">
    <svg aria-hidden="true" class="svg-icon" height="16" viewbox="0 0 24 24" width="16" xmlns="http://www.w3.org/2000/svg">
     <defs>
     </defs>
    </svg>
   </span>
   <span class="posted-on">
   </span>
   <span class="posted-on">
    <a href="https://galizavermelha.wordpress.com/2024/02/09/boicote-ao-novo-circo-eleitoral-do-18-de-fevereiro/" rel="bookmark">
     <time class="entry-date published updated" datetime="2024-02-09T15:14:00-03:00">
      9 de Fevereiro de 2024
     </time>
    </a>
   </span>
   <span class="cat-links">
    <svg aria-hidden="true" class="svg-icon" height="16" viewbox="0 0 24 24" width="16" xmlns="http://www.w3.org/2000/svg">
    </svg>
   </span>
   <header class="entry-header responsive-max-width">
    <div class="entry-meta">
     <span class="cat-links">
      <span class="screen-reader-text">
       Postado em
      </span>
      <a href="https://galizavermelha.wordpress.com/category/galiza/" rel="category tag">
       Galiza
      </a>
      , Assim,
      <a href="https://galizavermelha.wordpress.com/category/galiza-vermelha/" rel="category tag">
       Galiza Vermelha
      </a>
      , Assim,
      <a href="https://galizavermelha.wordpress.com/category/mlm/" rel="category tag">
       mlm
      </a>
     </span>
    </div>
   </header>
  </div>
 </div>
 <div style="clear: both;">
 </div>
</div>

</div>


<div class='source'><p>Fonte: <a href="https://maoistroad.blogspot.com/2024/02/galiza-boicote-ao-novo-circo-eleitoral.html">https://maoistroad.blogspot.com/2024/02/galiza-boicote-ao-novo-circo-eleitoral.html</a></p></div>
</div>
</body></html>