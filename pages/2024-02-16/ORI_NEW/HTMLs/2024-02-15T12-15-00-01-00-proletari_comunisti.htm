<html><body>
<div class='article'>
<div class='title'><h1>pc 15 febbraio - PIU' salario/MENO orario (da Controinformazione rossoperaia ORE12 del 14/02)</h1></div>
<hr/>
<div class='metadata'>
<meta property='description' content='prolcomra'/>
<meta property='images' content='La lotta degli operai storicamente è sempre la lotta sindacale degli operai, ed è concentrata su due problemi, vale a dire l'orario di la...'/>
<meta property='outside' content='2024-02-15T12-15-00-01-00'/>
<meta property='published_time' content='https://blogger.googleusercontent.com/img/b/R29vZ2xl/AVvXsEhf1UlghRzMCF47kDKCf5S1tfBeqNjEO93LkJILb3SQSO2ZU-wdrms-5MnyighMcXkbnWCBfRSgBCwfjF4ahs7FIE5rY5gIE46Em-dJ4ARwa8xVzVEdPPS8X-aR0BwcFaFpJ9TJd49OMrbkvVAmQj06GVsYbggfAd6laTkZEUXLJgJhO3U8-gMK7ZNbbVfe/w462-h274/TO%20Mirafiori.jpg'/>
Description: prolcomra
<br>
Images: La lotta degli operai storicamente è sempre la lotta sindacale degli operai, ed è concentrata su due problemi, vale a dire l'orario di la...
<br>
Outside: 2024-02-15T12-15-00-01-00
<br>
Published Time: <a href="https://blogger.googleusercontent.com/img/b/R29vZ2xl/AVvXsEhf1UlghRzMCF47kDKCf5S1tfBeqNjEO93LkJILb3SQSO2ZU-wdrms-5MnyighMcXkbnWCBfRSgBCwfjF4ahs7FIE5rY5gIE46Em-dJ4ARwa8xVzVEdPPS8X-aR0BwcFaFpJ9TJd49OMrbkvVAmQj06GVsYbggfAd6laTkZEUXLJgJhO3U8-gMK7ZNbbVfe/w462-h274/TO%20Mirafiori.jpg">000000.jpg</a>
</div>
<div class='content'>
<div class="post-body entry-content" id="post-body-5270946640540820882" itemprop="description articleBody">
 <p style="text-align: center;">
  <a href="https://blogger.googleusercontent.com/img/b/R29vZ2xl/AVvXsEhf1UlghRzMCF47kDKCf5S1tfBeqNjEO93LkJILb3SQSO2ZU-wdrms-5MnyighMcXkbnWCBfRSgBCwfjF4ahs7FIE5rY5gIE46Em-dJ4ARwa8xVzVEdPPS8X-aR0BwcFaFpJ9TJd49OMrbkvVAmQj06GVsYbggfAd6laTkZEUXLJgJhO3U8-gMK7ZNbbVfe/s1138/TO%20Mirafiori.jpg" style="margin-left: 1em; margin-right: 1em;">
   <img border="0" data-original-height="676" data-original-width="1138" height="274" src="https://blogger.googleusercontent.com/img/b/R29vZ2xl/AVvXsEhf1UlghRzMCF47kDKCf5S1tfBeqNjEO93LkJILb3SQSO2ZU-wdrms-5MnyighMcXkbnWCBfRSgBCwfjF4ahs7FIE5rY5gIE46Em-dJ4ARwa8xVzVEdPPS8X-aR0BwcFaFpJ9TJd49OMrbkvVAmQj06GVsYbggfAd6laTkZEUXLJgJhO3U8-gMK7ZNbbVfe/w462-h274/TO%20Mirafiori.jpg" srcset="https://blogger.googleusercontent.com/img/b/R29vZ2xl/AVvXsEhf1UlghRzMCF47kDKCf5S1tfBeqNjEO93LkJILb3SQSO2ZU-wdrms-5MnyighMcXkbnWCBfRSgBCwfjF4ahs7FIE5rY5gIE46Em-dJ4ARwa8xVzVEdPPS8X-aR0BwcFaFpJ9TJd49OMrbkvVAmQj06GVsYbggfAd6laTkZEUXLJgJhO3U8-gMK7ZNbbVfe/w462-h274/TO%20Mirafiori.jpg" width="462"/>
  </a>
 </p>
 <p>
 </p>
 <p style="line-height: 108%; margin-bottom: 0.28cm;">
  La lotta degli operai storicamente è sempre la lotta sindacale degli
operai, ed è concentrata su due problemi, vale a dire l'orario di lavoro e il salario come due
questioni centrali che animano lo scontro tra padroni e operai. I
padroni dicono sempre che “siamo nella stessa barca”, se vado
bene io andrete bene voi lavoratori. E il governo lo stesso. Lo dice
Meloni esplicitamente: noi lavoriamo perché le imprese guadagnino
così guadagnano i lavoratori.
 </p>
 <p style="line-height: 108%; margin-bottom: 0.28cm;">
  Sappiamo che si
tratta di una favola. Chi ha un minimo di cervello sul posto di
lavoro sa bene che non funziona così.
 </p>
 <p style="line-height: 108%; margin-bottom: 0.28cm;">
  Però in ogni
caso due questioni sono al centro e che sono al centro oggi proprio
perché siamo in difficoltà come movimento operaio, come lotte degli
operai e dei lavoratori: la questione del salario e la questione
dell'orario.
 </p>
 <p style="line-height: 108%; margin-bottom: 0.28cm;">
  In Germania, per
esempio, la lotta di 80.000 siderurgici ha ottenuto la riduzione
d'orario da 35 a 32 ore
  <span>
  </span>
 </p>
 <a name="more">
 </a>
 retribuite 33, insieme ad una tantum di 3.000
€ che hanno tenuto nel ‘94 e un aumento salariale del 5,5% dal
2025.
 <p>
 </p>
 <p style="line-height: 108%; margin-bottom: 0.28cm;">
  La
giustificazione dei sindacati tedeschi è semplice: dopo
l'introduzione di nuovi impianti serviranno meno ore di lavoro per la
produzione dell'acciaio. Da qui nasce il discorso delle 4 giornate di
lavoro a parità di salario che trovano una giustificazione nello
sviluppo stesso della produzione, e nel minor tempo di lavoro che
serve per produrre quello che prima si produceva in maggior tempo.
 </p>
 <p style="line-height: 108%; margin-bottom: 0.28cm;">
  I padroni non ci
stanno mai, perché per loro tutto ciò che non è lavoro necessario
è plusvalore, cioè profitto. Quindi dice il quotidiano degli
imprenditori in Germania: “si, sarebbe bello ma sbagliato”.
 </p>
 <p style="line-height: 108%; margin-bottom: 0.28cm;">
  Il buon senso
dice che “una settimana di 4 giorni, a parità di retribuzione,
potrebbe dare un contributo significativo a mantenere il settore auto
attraente per i giovani. Sarebbe un rimedio collaudato per la carenza
di manodopera”. Questo non lo dice chissà quale marxista o quale
comunista ma lo dice il presidente del sindacato metalmeccanico
principale in Germania.
 </p>
 <p style="line-height: 108%; margin-bottom: 0.28cm;">
  Sembrano
espressioni di puro buon senso e il buon senso dovrebbe essere
addirittura alla base delle piattaforme sindacali e della lotta in
seno alle fabbriche.
 </p>
 <p style="line-height: 108%; margin-bottom: 0.28cm;">
  D'altra parte
basterebbe chiedere ai lavoratori e in Germania lo hanno fatto. Un
sondaggio riportato dal giornale francese, Le Monde, lo riprende e
dice: il 75% dei lavoratori tedeschi vorrebbe passare a 4 giorni a
parità di salario. E riafferma che questo sarebbe anche più
appetibile per i giovani, che certo pensare che devono stare sul
posto di lavoro 8 ore e poi straordinari e poi ecc ecc non è che gli
sembra un futuro accettabile.
 </p>
 <p style="line-height: 108%; margin-bottom: 0.28cm;">
  La lotta per la
riduzione da orario di lavoro a parità di paga è la lotta delle
lotte per il movimento operaio. Oggi in tutte le fabbriche d'Italia,
come d'Europa e del mondo.
 </p>
 <p style="line-height: 108%; margin-bottom: 0.28cm;">
  Certo, la crisi,
l'attacco al posto di lavoro, la riduzione dei salari, dissuadono dal
pensare che questa lotta si possa fare. E quindi fare questa lotta
sembra più un problema che una soluzione.
 </p>
 <p style="line-height: 108%; margin-bottom: 0.28cm;">
  Questo è ciò
che è da rovesciare. Siamo partiti che questa cosa è avvenuta
innanzitutto tra i siderurgici. Pensiamo come dentro la crisi
dell'industria siderurgica - tanto per non fare nomi dell'ex Ilva, di
Acciaierie Italia - come la riduzione d'orario di lavoro a parità di
paga sia la rivendicazione giusta e necessaria per fronteggiare anche
gli stati di crisi, di conversione/trasformazione che queste
industrie necessariamente devono attraversare.
 </p>
 <p style="line-height: 108%; margin-bottom: 0.28cm;">
  Ma il problema è
sempre questo: la difficoltà di lottare per la riduzione dell'orario
di lavoro a fronte di salari che non vengono difesi. La difesa del
salario è l'alimento necessario per poter fare seriamente la lotta
per la riduzione orario di lavoro ma è sul fronte del salario che
invece vediamo il più forte arretramento dei lavoratori.
 </p>
 <p style="line-height: 108%; margin-bottom: 0.28cm;">
  Il rapporto tra
l'inflazione e il recupero dei salari è chiaramente a sfavore dei
salari.
 </p>
 <p style="line-height: 108%; margin-bottom: 0.28cm;">
  La lotta per il
salario, però, non può essere fatta con contratti che producono
aumenti di salario di poco più che un caffè al giorno. Se il
salario è stato tagliato seccamente è evidente che va recuperato
seccamente e le strade sono sempre state solo due: la reintroduzione
della scala mobile per attenuare gli effetti del carovita,
dell'inflazione e dell'aumento dei prezzi e l'aumento salariale
corrispondente alla produttività, non quella calcolata dai padroni,
ma quella obiettivamente visibile dalla quantità di lavoro per fare
i prodotti che in seno alle fabbriche si fanno.
 </p>
 <p style="line-height: 108%; margin-bottom: 0.28cm;">
  E’ intorno a
queste due cose che si innesta l'aumento salariale che oggi, per
essere imposto, deve partire dai posti di lavoro. Così è avvenuto
anche in Francia e in altri paesi. Non bisogna aspettare i contratti.
Quando i salari scendono – e in questo periodo scendono - bisogna
partire con vertenze salariali vere, ci vorrebbero almeno richieste
di 500 € per poter riequilibrare. Poi se ne ottengono un pò meno,
ma l'importante è il fatto di partire, la lotta salariale è certo
anche nei contratti, battersi e ciò che non si tocca è la richiesta
salariale. Invece normalmente si parte da una cifra e si arriva a un
caffè al giorno.
 </p>
 <p style="line-height: 108%; margin-bottom: 0.28cm;">
  Dentro però la
questione salariale c'è la questione della discriminazione in seno
alle fabbriche. E su questo bisognerebbe parlarne a lungo. Le
differenze salariali tra lavoratori e lavoratrici. I salari che
vengono dati ai settori meno tutelati, ai lavoratori immigrati. E
così via. Su questo esistono dati inconfutabili della permanenza ed
estensione della discriminazione salariale.
 </p>
 <p style="line-height: 108%; margin-bottom: 0.28cm;">
  A parità di
lavoro vi deve essere parità di salario. Questo vale innanzitutto
per le lavoratrici e ancor più - data la situazione - per i
lavoratori immigrati.
 </p>
 <div style="clear: both;">
 </div>
</div>

</div>


<div class='source'><p>Author: <a href="https://proletaricomunisti.blogspot.com/2024/02/pc-15-febbraio-piu-salariomeno-orario.html">https://proletaricomunisti.blogspot.com/2024/02/pc-15-febbraio-piu-salariomeno-orario.html</a></p></div>
</div>
</body></html>