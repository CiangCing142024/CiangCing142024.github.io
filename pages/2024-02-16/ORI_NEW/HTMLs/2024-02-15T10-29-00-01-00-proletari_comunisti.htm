<html><body>
<div class='article'>
<div class='title'><h1>pc 15 febbraio - da Controinformazione rossoperaia ORE 12  / la posizione generale /presentazione del giornale stampato uscito questa settimana</h1></div>
<hr/>
<div class='metadata'>
<meta property='description' content='prolcomra'/>
<meta property='images' content='Riprendiamo questa settimana ORE 12 Controinformazione rossoperaia innanzitutto informando chi ci ascolta che è uscito il nuovo numero del...'/>
<meta property='outside' content='2024-02-15T10-29-00-01-00'/>
<meta property='published_time' content='https://blogger.googleusercontent.com/img/a/AVvXsEhCq827KAKrSmhWQVJeXEOTYjyfdoU_qZDFGrtu7Kfl0r1RsmFzHOSqNLMnqwxWDEsVuWkGm2rYW0iBjrgl-NRinNF_-BkfN3rabVMHi_mdCYqPI2y4ftP1UJ2YygEZHge11XKnPAejDEpVGrmHGnPwjaUj1UVxLFbx9a5He9gWCScocyjYk89WnyIbWfNl=w234-h330'/>
Description: prolcomra
<br>
Images: Riprendiamo questa settimana ORE 12 Controinformazione rossoperaia innanzitutto informando chi ci ascolta che è uscito il nuovo numero del...
<br>
Outside: 2024-02-15T10-29-00-01-00
<br>
Published Time: <a href="https://blogger.googleusercontent.com/img/a/AVvXsEhCq827KAKrSmhWQVJeXEOTYjyfdoU_qZDFGrtu7Kfl0r1RsmFzHOSqNLMnqwxWDEsVuWkGm2rYW0iBjrgl-NRinNF_-BkfN3rabVMHi_mdCYqPI2y4ftP1UJ2YygEZHge11XKnPAejDEpVGrmHGnPwjaUj1UVxLFbx9a5He9gWCScocyjYk89WnyIbWfNl=w234-h330">000000.png</a>
</div>
<div class='content'>
<div class="post-body entry-content" id="post-body-5530716899871870830" itemprop="description articleBody">
 <p>
 </p>
 <div class="separator" style="clear: both; text-align: left;">
  <a href="https://blogger.googleusercontent.com/img/a/AVvXsEhCq827KAKrSmhWQVJeXEOTYjyfdoU_qZDFGrtu7Kfl0r1RsmFzHOSqNLMnqwxWDEsVuWkGm2rYW0iBjrgl-NRinNF_-BkfN3rabVMHi_mdCYqPI2y4ftP1UJ2YygEZHge11XKnPAejDEpVGrmHGnPwjaUj1UVxLFbx9a5He9gWCScocyjYk89WnyIbWfNl" style="clear: left; float: left; margin-bottom: 1em; margin-right: 1em;">
   <img alt="" data-original-height="1124" data-original-width="795" height="330" src="https://blogger.googleusercontent.com/img/a/AVvXsEhCq827KAKrSmhWQVJeXEOTYjyfdoU_qZDFGrtu7Kfl0r1RsmFzHOSqNLMnqwxWDEsVuWkGm2rYW0iBjrgl-NRinNF_-BkfN3rabVMHi_mdCYqPI2y4ftP1UJ2YygEZHge11XKnPAejDEpVGrmHGnPwjaUj1UVxLFbx9a5He9gWCScocyjYk89WnyIbWfNl=w234-h330" srcset="https://blogger.googleusercontent.com/img/a/AVvXsEhCq827KAKrSmhWQVJeXEOTYjyfdoU_qZDFGrtu7Kfl0r1RsmFzHOSqNLMnqwxWDEsVuWkGm2rYW0iBjrgl-NRinNF_-BkfN3rabVMHi_mdCYqPI2y4ftP1UJ2YygEZHge11XKnPAejDEpVGrmHGnPwjaUj1UVxLFbx9a5He9gWCScocyjYk89WnyIbWfNl=w234-h330" width="234"/>
  </a>
 </div>
 <p>
 </p>
 <p style="line-height: 108%; margin-bottom: 0.28cm;">
  Riprendiamo questa settimana ORE 12 Controinformazione rossoperaia
innanzitutto informando chi ci ascolta che è uscito il nuovo numero
del giornale stampato che è tratto dalla Controinformazione
quotidiana che facciamo quattro volte alla settimana in questo nuovo
anno. Il numero stampato ha una funzione particolare, quella di
selezionare tra i temi e i pezzi trattati nella giornaliera
controinformazione audio e fare uno strumento di intervento diretto
tra gli operai, i lavoratori, le masse, sia innanzitutto ai posti di
lavoro, alle portinerie delle fabbriche, nelle assemblee dei
lavoratori tenute dallo Slai Cobas o dalle diverse organizzazioni
sindacali e sia usarlo nella partecipazione alle manifestazioni che
si tengono in varie realtà durante la settimana.
 </p>
 <p style="line-height: 108%; margin-bottom: 0.28cm;">
  Questo numero
contiene e riprende il problema della guerra e del ruolo dell'Italia
nella guerra commentando l'intervista a quel maiale che è il
Ministro Crosetto, ministro di punta del governo Meloni, legato e
stipendiato - come è stato dimostrato - dalle grandi industrie
belliche, in particolare dalla Leonardo. Questo Ministro ormai è la
voce ufficiale dell'ala peggiore del militarismo e dell'imperialismo
italiano.
 </p>
 <p style="line-height: 108%; margin-bottom: 0.28cm;">
  Ha fatto
un'intervista che abbiamo commentato. Questo commento è presente nel
numero stampato di ORE 12 in uscita oggi sotto il titolo “il
governo Meloni/Crosetto va alle guerre per i profitti e vuole i
riservisti”.
 </p>
 <p style="line-height: 108%; margin-bottom: 0.28cm;">
  Un altro articolo
che è contenuto è quello relativo al viaggio della Meloni in
Giappone che, al di là di come è stato presentato e incensato e al
di là del del fatto oggettivo che la Meloni è andata in Giappone a
raccogliere lo scettro per la gestione del nuovo G7 - che quest'anno
si tiene in Italia, in Puglia, intorno alla metà di giugno - che
sarà molto importante sia per il nostro paese sia a livello
mondiale. Noi siamo tra quelli che vogliono che questo G7 sia
fortemente contestato a giugno, con una grandissima partecipazione
nazionale e internazionale. Ma intanto il viaggio in Giappone è
stato anche molto di più, come tutti i recenti viaggi della Meloni:
da un lato piazzista dei padroni, va lì per stringere legami
economici con le grandi industrie, con le grandi multinazionali del
Giappone, per favorirne sia i legami con l'Italia sia servirle su un
piatto d'argento dentro la criticità delle situazioni italiane come
piattaforma economica a servizio degli interessi economici generali
dell'imperialismo e dei padroni. Pensate al settore auto, pensate
alla siderurgia, ecc ecc.
 </p>
 <p style="line-height: 108%; margin-bottom: 0.28cm;">
  L'altro elemento
di questi viaggi sono di legarsi militarmente, organizzare la
presenza italiana militare - in questo caso nel grande e strategico
scacchiere Indo Pacifico dove si vanno accumulando anche lì i motivi
dello scontro tra le potenze imperialiste, in primis USA/Cina nella
marcia che sembra purtroppo inarrestabile verso un terzo conflitto
mondiale - e in questo contesto la Meloni fa da piazzista
dell'industria bellica, dei mercanti di cannone, come dice il titolo.
 </p>
 <p style="line-height: 108%; margin-bottom: 0.28cm;">
  L'altra parte di
questo numero stampato è legato alla protesta degli agricoltori. Il
titolo dice tutto: “la protesta degli agricoltori rappresenta anche
l'interesse di lavoratori e masse? ” A questa domanda gli articoli
fatti dalla Controinformazione audio dicono di NO e cercano di
spiegarlo dando uno strumento ai proletari e alle masse popolari per
orientarsi tra cose giuste e cose sbagliate di questa grande
protesta.
 </p>
 <p style="line-height: 108%; margin-bottom: 0.28cm;">
  Infine due pagine
abbiamo dedicato per la libertà di Ilaria Salis, questa giovane
antifascista, realmente coraggiosa, attiva, che è andata a sfidare i
nazisti e il regime che li protegge di Orban, grande amico di Salvini
e della Meloni, è una vera eroina del nostro tempo. E per questo,
come molte volte è successo agli eroi ed eroine nelle vicende
storiche, viene trattata come una bestia incatenata quando le vere
bestie sono al governo e le vere bestie sono gli amici in Italia di
questo governo.
 </p>
 <p style="line-height: 108%; margin-bottom: 0.28cm;">
  Una pagina è
dedicata alla lotta e alle contraddizioni presenti nelle due grandi
fabbriche o complessi industriali del nostro paese: alla Stellantis
Mirafiori dove gli operai sono scesi in sciopero e questa è una
buonissima notizia a fronte dei piani di chiusura di
ridimensionamento di padroni e le contraddizioni tra padroni e
governo scaricate sui lavoratori.
 </p>
 <p style="line-height: 108%; margin-bottom: 0.28cm;">
  E l'altra è la
vicenda infinita dell'ex Ilva dove - in particolare nell'appalto Ilva
- si combatte una vita per la vita e la morte, non certo dello
stabilimento - o diremmo anche dello stabilimento - ma innanzitutto
la vita dei lavoratori dell'appalto che sono tutti a casa in cassa
integrazione, anticamera di esuberi e licenziamenti, mentre continua
il teatro dell'assurdo del confronto padroni - ArcelorMittal in
primis - Governo che, ora come ora, è scaricato sui lavoratori,
innanzitutto anche attraverso il mancato pagamento dei crediti alle
ditte dell'appalto, molte delle quali dipendono da questi pagamenti
per la loro continuità aziendale.
 </p>
 <p style="line-height: 108%; margin-bottom: 0.28cm;">
  Questa
Controinformazione rossoperaia è un numero piccolo ma con grandi
ragioni e con grandi temi che affronta, che noi distribuiamo a
contributo o gratuitamente ai lavoratori, perché i lavoratori devono
avere nelle loro mani uno strumento concreto sul posto di lavoro per
potersi orientare sulle cose e per potersi stabilizzare come soggetto
reale del nostro lavoro, che poi significa autonomia operaia,
organizzazione, intensificazione della lotta di classe contro padroni
e governo ma, nella prospettiva, per rovesciare padroni governo e il
loro sistema.
 </p>
 <p style="line-height: 108%; margin-bottom: 0.28cm;">
  I giornali di
oggi due cose mettono particolarmente in evidenza: quello che avviene
in Palestina, dove il regime dei mostri sionisti, neonazisti,
rappresentati dallo Stato di Israele e dal suo governo Netanyahu,
protetto armato dall'imperialismo americano e sostenuto tra tutti i
governi, vuole condurre un'altra tappa del genocidio in atto, vuole
attaccare Rafah per massacrare i palestinesi, cacciarli come topi
dalla loro terra e mettere le mani sull'intera Striscia di Gaza e
fanno un altro pezzo dello Stato di Israele. Un crimine contro
l'umanità, un genocidio in atto, come dice anche la Corte di
giustizia europea che ha aperto un processo su questo - lo ha
dichiarato ammissibile - che bisogna contribuire a fermare
innanzitutto con la mobilitazione operaia e popolare, che serva non
solo a esprimere solidarietà, ma costringere governi, Istituzioni,
comunque essi siano, a contribuire al cessate il fuoco e a fermare la
mano genocida d'Israele.
 </p>
 <p style="line-height: 108%; margin-bottom: 0.28cm;">
  L'altro aspetto è
il potenziale accordo che si sarebbe realizzato con un'ala del
movimento degli agricoltori, quello chiamato di “Riscatto agricolo”
e il governo attraverso gli incontri che ci sono stati con il
ministro Lollobrigida. Questo accordo sono le briciole per chi
realmente lottava per la sopravvivenza, che servono a fermare la
lotta, sia nelle ragioni giuste sia nelle ragioni che chiamiamo
ingiuste, cioè di quelle rivendicazioni che non condividiamo e che
sono peraltro legate al rapporto tra il mondo agricolo e il governo,
che certo non nasce in queste ore, ma è precedente ed è una parte
di quel mondo, quello dei proprietari terrieri, dei medi produttori,
che ha già sostenuto il governo nella sua ascesa.
 </p>
 <p style="line-height: 108%; margin-bottom: 0.28cm;">
  Quindi di questo
accordo di una cosa siamo sicuri: non risolverà i problemi della
piccola agricoltura, non risolverà i problemi dei lavoratori della
terra, non risolverà i problemi che originano un'agricoltura malsana
e uno spaventoso aumento dei prezzi, dei prodotti dell'agricoltura,
attraverso la catena infame che li trasforma  in profitto per le
grandi multinazionali del commercio.
 </p>
 <div style="clear: both;">
 </div>
</div>

</div>


<div class='source'><p>Author: <a href="https://proletaricomunisti.blogspot.com/2024/02/pc-15-febbraio-controinformazione.html">https://proletaricomunisti.blogspot.com/2024/02/pc-15-febbraio-controinformazione.html</a></p></div>
</div>
</body></html>