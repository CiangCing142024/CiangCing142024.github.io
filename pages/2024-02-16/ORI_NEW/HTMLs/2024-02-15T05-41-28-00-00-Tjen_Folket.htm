<html><body>
<div class='article'>
<div class='title'><h1>Europa: Bondeprotester i flere land</h1></div>
<hr/>
<div class='metadata'>
<meta property='description' content='Tjen Folket Media'/>
<meta property='section' content='Europa'/>
<meta property='images' content='Bønder i flere europeiske land har tatt til gatene og protesterer mot økte kostnader og reguleringer som truer deres livsgrunnlag.'/>
<meta property='source' content='2024-02-15T05:41:31+00:00'/>
<meta property='outside' content='2024-02-15T05-41-28-00-00'/>
<meta property='modified_time' content='article'/>
<meta property='published_time' content='https://tjen-folket.no/wp-content/uploads/2024/02/Bondeprotester-1160x696.png'/>
Description: Tjen Folket Media
<br>
Section: Europa
<br>
Images: Bønder i flere europeiske land har tatt til gatene og protesterer mot økte kostnader og reguleringer som truer deres livsgrunnlag.
<br>
Source: 2024-02-15T05:41:31+00:00
<br>
Outside: 2024-02-15T05-41-28-00-00
<br>
Modified Time: article
<br>
Published Time: <a href="https://tjen-folket.no/wp-content/uploads/2024/02/Bondeprotester-1160x696.png">000000.png</a>
</div>
<div class='content'>
<div class="overlay-media parallax">
 <img alt="" class="jarallax-img" decoding="async" fetchpriority="high" height="696" sizes="(max-width: 1160px) 100vw, 1160px" src="https://tjen-folket.no/wp-content/uploads/2024/02/Bondeprotester-1160x696.png" srcset="https://tjen-folket.no/wp-content/uploads/2024/02/Bondeprotester-1160x696.png" width="1160"/>
</div>
<section class="entry-content">
 <p>
  Av en kommentator for Tjen Folket Media.
 </p>
 <hr class="wp-block-separator has-css-opacity"/>
 <p>
  <strong>
   Bønder i flere europeiske land har gått ut på gatene i hovedstader og storbyer. Bøndene protesterer mot økte kostnader og strenge reguleringer som truer deres livsgrunnlag.
  </strong>
 </p>
 <p>
  I Frankrike, Romania, Ungarn, Hellas og Italia har bønder kjørt med traktorer inn i storbyene og skapt blokkader. I Frankrike har demonstranter kjørt med traktorer inn i flere byer, blant annet hovedstaden Paris, tømt ut landbruksavfall og kumøkk foran parlamentet og rådhuset, og blokkert storgater med halmballer. Det har i tillegg vært fysiske kamper mot politi, blant annet hvor franske bønder skjøt fyrverkeri mot politiet.
 </p>
 <p>
  Protestene i Frankrike begynte 16. januar med en demonstrasjon i byen Toulouse. Bøndene bestemte seg deretter for å blokkere motorveien A64 den 18. januar, og bevegelsen utvidet seg derfra til de store byene.
 </p>
 <p>
  Den 22. januar spredte protestene seg til andre land, og polske bønder og lastebilsjåfører blokkerte grenseovergangene, noe som førte til kødannelser. Den 23. januar ble en kvinne drept, og hennes mann og datter skadet i en trafikkollisjon ved en barrikade da en bil pløyde inn i en barrikade laget av halmballer.
 </p>
 <p>
  Renaud Foucart, lektor i økonomi ved Lancaster University i England, peker på den europeiske «Green Deal», på norsk: «det grønne skiftet», som en viktig kilde til spenning.
 </p>
 <p>
  Mange av bøndene protesterer på grunn av realnedgang i støtten fra staten. Enorme kostnader har påløpt landbruket i hele Europa etter krisa i 2020, prisøkningene og krigen i Ukraina. Nye strengere reguleringer av sprøytemidler og andre kjemikalier fører også til at bønder tjener mindre, særlig i konkurransen med land som har mindre reguleringer på landbruket.
 </p>
 <p>
  Særlig franske bønder ser ut til å føle seg urettferdig behandlet i forhold til andre bønder i EU. Italienske bønder har for eksempel ikke like mange reguleringer som franske bønder. Slike forhold kombinert med kutt i pensjonsordningene har skapt sinne hos mange bønder.
 </p>
 <p>
  Foucart peker videre på at hvert enkelt land har sine egne bekymringer: «I Tyskland var det særlig diesel som sto i fokus, og man begynte å skattlegge diesel til traktorer. I Nederland var det spesifikke problemet beskatning av nitrogen, noe som påvirker den industrielle produksjonen av gris og kylling. Polen er et veldig interessant tilfelle fordi landet har gått i bresjen for militær støtte til Ukraina, men samtidig er de polske bøndene veldig sinte og blokkerer grensen for å sikre at ukrainsk korn ikke kommer inn i Polen.»
 </p>
 <p>
  Kort sagt angripes europeiske bønder særegent for å øke profitten til finanskapitalen og kutte utgiftene til de gamle statene i møte med den allmenne krisa i imperialismen. Dette øker ikke bare utbyttinga av massene i Europa, men også av de undertrykte nasjonene, og særlig fattigbønder og mellombønder i disse. Angrepene møtes med kamp og motstand fra bøndene, som er en naturlig alliert av arbeiderklassen, med felles fiende i de borgerlige statene og monopolborgerskapet.
 </p>
 <p>
  <strong>
   Referanser
  </strong>
  :
  <br/>
  MSN: https://www.msn.com/en-gb/news/world/farmers-protest-why-are-french-farmers-protesting-france-paris-eu-and-europe-2024-farmers-strike-explained/ar-BB1hFQGf
  <br/>
  CNN:
  <a href="https://edition.cnn.com/2024/02/03/europe/europe-farmers-protests-explainer-intl/index.html">
   https://edition.cnn.com/2024/02/03/europe/europe-farmers-protests-explainer-intl/index.html
  </a>
  <br/>
  Nettavisen:
  <a href="https://www.nettavisen.no/nyheter/franske-bonder-truer-med-a-beleire-paris-i-lang-tid/s/5-95-1607124">
   https://www.nettavisen.no/nyheter/franske-bonder-truer-med-a-beleire-paris-i-lang-tid/s/5-95-1607124
  </a>
 </p>
</section>

</div>


<div class='source'><p>Author: <a href="https://tjen-folket.no/2024/02/15/europa-bondeprotester-i-flere-land/">https://tjen-folket.no/2024/02/15/europa-bondeprotester-i-flere-land/</a></p></div>
</div>
</body></html>