<html><body>
<div class='article'>
<div class='title'><h1>Den norske statens trusselvurdering 2024</h1></div>
<hr/>
<div class='metadata'>
<meta property="author" content="Tjen Folket Media"/>
<meta property="categories" content="Innenriks"/>
<meta property="description" content="Forrige uka la den norske statens tre organer med ansvar for nasjonal sikkerhet frem sine årlige analyser av den sikkerhetspolitiske situasjon."/>
<meta property="modified_time" content="2024-02-20T13:21:34+00:00"/>
<meta property="published_time" content="2024-02-20T05-38-00-00-00"/>
<meta property="type" content="article"/>
<meta property="images" content="https://tjen-folket.no/wp-content/uploads/2024/02/Regjeringen-mottar-nasjonal-trusselvurdering-2023-1160x806.png"/>
Author: Tjen Folket Media
<br>
Categories: Innenriks
<br>
Description: Forrige uka la den norske statens tre organer med ansvar for nasjonal sikkerhet frem sine årlige analyser av den sikkerhetspolitiske situasjon.
<br>
Modified Time: 2024-02-20T13:21:34+00:00
<br>
Published Time: 2024-02-20T05-38-00-00-00
<br>
Type: article
<br>
Images: <a href="https://tjen-folket.no/wp-content/uploads/2024/02/Regjeringen-mottar-nasjonal-trusselvurdering-2023-1160x806.png">000000.png</a>
</div>
<div class='content'>
<div class="overlay-media parallax">
 <img alt="" class="jarallax-img" decoding="async" fetchpriority="high" height="806" sizes="(max-width: 1160px) 100vw, 1160px" src="https://tjen-folket.no/wp-content/uploads/2024/02/Regjeringen-mottar-nasjonal-trusselvurdering-2023-1160x806.png" srcset="https://tjen-folket.no/wp-content/uploads/2024/02/Regjeringen-mottar-nasjonal-trusselvurdering-2023-1160x806.png" width="1160"/>
</div>
<section class="entry-content">
 <p>
  Av en kommentator for Tjen Folket Media.
 </p>
 <hr class="wp-block-separator has-css-opacity"/>
 <p>
  <strong>
   Forrige uka la den norske statens tre organer med ansvar for nasjonal sikkerhet frem sine årlige analyser av den sikkerhetspolitiske situasjonen.
  </strong>
 </p>
 <p>
  De tre organene Politiets sikkerhetstjeneste (PST), Etterretningstjenesten og Nasjonal sikkerhetsmyndighet (NSM), er svært samstemte i sine analyser for 2024. De mest betydelige truslene mot den norske nasjonen, er ifølge dem Russland, Kina og «ekstrem islamisme» og «høyreekstremisme».
 </p>
 <p>
  E-tjenesten skriver i innledningen i sin rapport:
 </p>
 <p>
  «Norge står overfor et mer alvorlig trusselbilde enn på flere tiår. I det krigen i Ukraina går inn i sitt tredje år, er Russland i ferd med å skaffe seg et militært overtak. […] Russland står sterkere i krigen enn for et år siden, og russisk militærmakt forblir den dimensjonerende militære trusselen mot Norges suverenitet, befolkning, territorium, sentrale samfunnsfunksjoner og infrastruktur.»
 </p>
 <p>
  Om Kina skriver de:
 </p>
 <p>
  «I utenrikspolitikken forblir økonomisk styrke Beijings viktigste virkemiddel. Kina vil fortsette å søke økt innflytelse i internasjonale fora og å redusere vestlige lands, særlig USAs, dominerende stilling. Styrking av forholdet til land i det globale sør står sentralt, blant annet for å bygge politiske og økonomiske allianser og sikre tilgang på kritiske mineraler.»
 </p>
 <p>
  Om militante islamister og høyreekstremister skriver de at trusselen fra disse er økende, spesielt på sikt, og at «krigen mellom Israel og Hamas har stort radikaliseringspotensiale og bidrar til å øke terrortrusselen i Europa». Videre skriver de at angrep fra disse typisk utføres av enkeltpersoner med enkle midler, at skadepotensialet derfor er mindre, men desto vanskeligere å avverge.
 </p>
 <p>
  Sjef for E-tjenesten Nils Andreas Stensønes oppsummerer:
 </p>
 <p>
  «Den videre sikkerhetspolitiske utviklingen avhenger ikke bare av trusselbildet vi beskriver, men også av hvordan Vesten velger å forholde seg til utviklingen. Mange land avholder valg i år. Den sikkerhetspolitiske spenningen og økonomiske usikkerheten øker de politiske motsetningene også i vestlige land.»
 </p>
 <p>
  PST presiserer på sin side at de anser «antistatlige ekstremister» og «ekstremister motivert av klima-, miljø- og naturvernsaker» som lite til svært lite sannsylige trusler, men at «klima-, miljø- og naturvernsaker har et potensial til å radikalisere».
 </p>
 <p>
  Utover det synes verken PST eller NSM å ha særlig mye å tilføye E-tjenestens analyse. De tre rapportene fremstår så innholdsmessig like at det praktisk talt bare er den propgandistiske innpakningen som skiller dem. I bunn og grunn peker de ikke på andre faktorer og forhold enn det den kommunistiske bevegelsen internasjonalt og i Norge allerede for lenge siden har analysert og satt frem i langt større dybde.
 </p>
 <p>
  Imperialistene er i dyp allmenn krise, noe som gir seg utslag i alle samfunnssfærer, både økonomisk, politisk og kulturelt, og i Norge så vel som på det internasjonale nivået. Herskerne evner i stadig minkende grad å herske på samme måte som før, og kan ikke annet enn å bruke stadig større andeler av sine ressurser på militær opprustning og på reaksjonær, nasjonalistisk propaganda.
 </p>
 <p>
  <strong>
   Les også:
  </strong>
 </p>
 <figure class="wp-block-embed is-type-wp-embed is-provider-tjen-folket-media wp-block-embed-tjen-folket-media">
  <div class="wp-block-embed__wrapper">
   <blockquote class="wp-embedded-content" data-secret="vBZe2hFXcX" style="display: none;">
    <a href="https://tjen-folket.no/2023/08/12/om-militarisering-og-reaksjonering-i-norge-i-dag/">
     Om militarisering og reaksjonering i Norge i dag
    </a>
   </blockquote>
   <iframe class="wp-embedded-content" data-secret="vBZe2hFXcX" frameborder="0" height="255" marginheight="0" marginwidth="0" sandbox="allow-scripts" scrolling="no" security="restricted" src="https://tjen-folket.no/2023/08/12/om-militarisering-og-reaksjonering-i-norge-i-dag/embed/#?secret=aFBR6eI4X2#?secret=vBZe2hFXcX" title="«Om militarisering og reaksjonering i Norge i dag» — Tjen Folket Media" width="600">
   </iframe>
  </div>
 </figure>
 <figure class="wp-block-embed is-type-wp-embed is-provider-tjen-folket-media wp-block-embed-tjen-folket-media">
  <div class="wp-block-embed__wrapper">
   <blockquote class="wp-embedded-content" data-secret="Emh7XJYJhS" style="display: none;">
    <a href="https://tjen-folket.no/2023/12/17/norge-nammo-kartlegger-palestina-aktivister/">
     Norge: Nammo kartlegger Palestina-aktivister
    </a>
   </blockquote>
   <iframe class="wp-embedded-content" data-secret="Emh7XJYJhS" frameborder="0" height="533" marginheight="0" marginwidth="0" sandbox="allow-scripts" scrolling="no" security="restricted" src="https://tjen-folket.no/2023/12/17/norge-nammo-kartlegger-palestina-aktivister/embed/#?secret=RIiMEW394x#?secret=Emh7XJYJhS" title="«Norge: Nammo kartlegger Palestina-aktivister» — Tjen Folket Media" width="600">
   </iframe>
  </div>
 </figure>
 <figure class="wp-block-embed is-type-wp-embed is-provider-tjen-folket-media wp-block-embed-tjen-folket-media">
  <div class="wp-block-embed__wrapper">
   <blockquote class="wp-embedded-content" data-secret="Qw8H0xTQfl" style="display: none;">
    <a href="https://tjen-folket.no/2023/05/08/om-den-sakalte-forsvarskommisjonen/">
     Om den såkalte forsvarskommisjonen
    </a>
   </blockquote>
   <iframe class="wp-embedded-content" data-secret="Qw8H0xTQfl" frameborder="0" height="255" marginheight="0" marginwidth="0" sandbox="allow-scripts" scrolling="no" security="restricted" src="https://tjen-folket.no/2023/05/08/om-den-sakalte-forsvarskommisjonen/embed/#?secret=RYETVmTqEX#?secret=Qw8H0xTQfl" title="«Om den såkalte forsvarskommisjonen» — Tjen Folket Media" width="600">
   </iframe>
  </div>
 </figure>
 <p>
  <strong>
   Referanser:
  </strong>
  <br/>
  <a href="https://www.nrk.no/norge/e-tjenesten_-mer-alvorlig-trusselbilde-enn-pa-flere-tiar-1.16756934">
   E-tjenesten: Mener Russland er i ferd med å tvinge til seg overtak i Ukraina
  </a>
  (nrk.no)
  <br/>
  <a href="https://www.etterretningstjenesten.no/publikasjoner/fokus/fokus-norsk/Fokus2024%20-%20NO%20-%20Weboppslag%20v2.pdf/_/attachment/inline/cd45b8b4-c932-4e85-964b-d8c83efd8f40:c2b3b54d5beef80df58e325ec77a571c9583fc91/Fokus2024%20-%20NO%20-%20Weboppslag%20v2.pdf">
   Fokus 2024
  </a>
  (etterretningstjenesten.no)
  <br/>
  <a href="https://www.pst.no/globalassets/2024/ntv2024/nasjonal-trusselvurdering-2024_uuweb.pdf">
   Nasjonal trusselvurdering 2024
  </a>
  (pst.no)
  <br/>
  <a href="https://nsm.no/getfile.php/1313477-1707733210/NSM/Filer/Dokumenter/Rapporter/Risiko%202024.pdf">
   Risiko 2024
  </a>
  (nsm.no)
 </p>
</section>

</div>


<div class='source'><p>Source: <a href="https://tjen-folket.no/2024/02/20/den-norske-statens-trusselvurdering-2024/">https://tjen-folket.no/2024/02/20/den-norske-statens-trusselvurdering-2024/</a></p></div>
</div>
</body></html>