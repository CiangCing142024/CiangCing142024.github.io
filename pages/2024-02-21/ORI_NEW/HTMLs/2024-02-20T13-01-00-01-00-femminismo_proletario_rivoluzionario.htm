<html><body>
<div class='article'>
<div class='title'><h1>Intervento di Antonietta compagna e avvocata di Taranto - dall'assemblea telematica del 15 febbraio - "...la lotta per il lavoro centrale nella battaglia per la liberazione delle donne..."</h1></div>
<hr/>
<div class='metadata'>
<meta property='description' content='fannyhill'/>
<meta property='images' content='Il governo Meloni, i suoi provvedimenti contro le donne Le  donne/lavoratrici devono impugnare la lotta, dal lavoro agli altri  diritti, gua...'/>
<meta property='outside' content='2024-02-20T13-01-00-01-00'/>
<meta property='published_time' content='https://blogger.googleusercontent.com/img/b/R29vZ2xl/AVvXsEib4WDnGErmcA-F7Kagt-bV4VELNkJwgV7KMPiLXTYY0gHTDaPrEilHlDbaGPyjiOLbiuYFPhhIv9HZRyKFcXn16zh5kCY4FTArPAGhtokI2pLtV1Gp4I5sVDLdLF8MfmptzYYfAITumtHAwgsHVS5qhWGlzpAmkl6nssK_dk7XQuAud5nLtLteIsZ58Ig/w400-h300/download.jpg'/>
Description: fannyhill
<br>
Images: Il governo Meloni, i suoi provvedimenti contro le donne Le  donne/lavoratrici devono impugnare la lotta, dal lavoro agli altri  diritti, gua...
<br>
Outside: 2024-02-20T13-01-00-01-00
<br>
Published Time: <a href="https://blogger.googleusercontent.com/img/b/R29vZ2xl/AVvXsEib4WDnGErmcA-F7Kagt-bV4VELNkJwgV7KMPiLXTYY0gHTDaPrEilHlDbaGPyjiOLbiuYFPhhIv9HZRyKFcXn16zh5kCY4FTArPAGhtokI2pLtV1Gp4I5sVDLdLF8MfmptzYYfAITumtHAwgsHVS5qhWGlzpAmkl6nssK_dk7XQuAud5nLtLteIsZ58Ig/w400-h300/download.jpg">000000.jpg</a>
</div>
<div class='content'>
<div class="post-body entry-content" id="post-body-6981456500970320825" itemprop="description articleBody">
 <div style="background: rgb(255, 255, 255); color: #080808; font-family: Verdana;  padding: 3px 6px;">
  <br/>
 </div>
 <div>
  <b>
   <i>
    <span style="">
     Il governo Meloni, i suoi provvedimenti contro le donne
    </span>
   </i>
  </b>
 </div>
 <div style="text-align: left;">
  <b>
   <i>
    <span style="">
     Le
 donne/lavoratrici devono impugnare la lotta, dal lavoro agli altri 
diritti, guardando anche alle esperienze di lotta femminista, operaia e storica degli anni '70
    </span>
   </i>
  </b>
 </div>
 <div style="line-height: 100%; margin-bottom: 0cm; text-align: left;">
  <b>
   <i>
    <span style="">
     8 marzo occasione importante per denunciare e affermare tutto questo
    </span>
   </i>
  </b>
 </div>
 <div style="line-height: 100%; margin-bottom: 0cm; text-align: left;">
  <b>
   <i>
    <span style="">
     <br/>
    </span>
   </i>
  </b>
 </div>
 <div style="line-height: 100%; margin-bottom: 0cm; text-align: left;">
  <b>
   <i>
    <div class="separator" style="clear: both; text-align: center;">
     <a href="https://blogger.googleusercontent.com/img/b/R29vZ2xl/AVvXsEib4WDnGErmcA-F7Kagt-bV4VELNkJwgV7KMPiLXTYY0gHTDaPrEilHlDbaGPyjiOLbiuYFPhhIv9HZRyKFcXn16zh5kCY4FTArPAGhtokI2pLtV1Gp4I5sVDLdLF8MfmptzYYfAITumtHAwgsHVS5qhWGlzpAmkl6nssK_dk7XQuAud5nLtLteIsZ58Ig/s228/download.jpg" imageanchor="1" style="margin-left: 1em; margin-right: 1em;">
      <img border="0" data-original-height="171" data-original-width="228" height="300" src="https://blogger.googleusercontent.com/img/b/R29vZ2xl/AVvXsEib4WDnGErmcA-F7Kagt-bV4VELNkJwgV7KMPiLXTYY0gHTDaPrEilHlDbaGPyjiOLbiuYFPhhIv9HZRyKFcXn16zh5kCY4FTArPAGhtokI2pLtV1Gp4I5sVDLdLF8MfmptzYYfAITumtHAwgsHVS5qhWGlzpAmkl6nssK_dk7XQuAud5nLtLteIsZ58Ig/w400-h300/download.jpg" srcset="https://blogger.googleusercontent.com/img/b/R29vZ2xl/AVvXsEib4WDnGErmcA-F7Kagt-bV4VELNkJwgV7KMPiLXTYY0gHTDaPrEilHlDbaGPyjiOLbiuYFPhhIv9HZRyKFcXn16zh5kCY4FTArPAGhtokI2pLtV1Gp4I5sVDLdLF8MfmptzYYfAITumtHAwgsHVS5qhWGlzpAmkl6nssK_dk7XQuAud5nLtLteIsZ58Ig/w400-h300/download.jpg" width="400"/>
     </a>
    </div>
    <br/>
   </i>
  </b>
 </div>
 <p style="line-height: 100%; margin-bottom: 0cm;">
  L'elemento lavorativo è essenziale per le donne. Perché? Nei centri
antiviolenza, lo dicono tutte le operatrici dei centri che raccolgono
le testimonianze di donne che si rivolgono a loro, tante di queste
donne nel dire: io sto subendo una violenza da mio marito,
aggiungono: ma come faccio a liberarmi se non ho neanche un lavoro,
se non ho la forza di organizzare un futuro alternativo a questa
sottomissione. E quindi il lavoro alle donne è fondamentale per
poter decidere di rompere rapporti violenti. La violenza di genere si
comincia a contrastare dando potere economico alle donne, il lavoro è
fondamentale per la sua libertà di scelta.
 </p>
 <p style="line-height: 100%; margin-bottom: 0cm;">
  Allora, se
analizziamo i dati delle donne inserite nel mondo del lavoro, le
percentuali italiane sono veramente paurose; rispetto a tutto il
resto dell'Europa noi siamo occupate per il 20% in meno ed è una
percentuale altissima. Il dato del 73% di giovani donne che
abbandonano i posti di lavoro perché non riescono a conciliare
lavoro e famiglia è aberrante, è pericoloso, è un allarme sociale.
Senza considerare poi la la differenza retributiva, che questa è
un'altra lotta fondamentale. Cioè, è assurdo che una donna debba
essere pagata meno anche a parità di mansioni. I dati sulla
differenza di retribuzione - dati Inps - dicono che se lo stipendio
medio di un lavoratore in Italia è di 22.000 € all'anno, le donne
ne guadagnano 8.000 di meno ora.
 </p>
 <p style="line-height: 100%; margin-bottom: 0cm;">
  Il femminicidio è
solo l'apice della piramide, ma la piramide parte anche da queste
discriminazioni, da questi stereotipi, da queste sottomissioni che
noi donne subiamo.
 </p>
 <p style="line-height: 100%; margin-bottom: 0cm;">
  Allora, se si lega
la lotta contro la violenza di genere alla questione culturale - che
c'è, è indubbio, e qui bisogna partire dall'asilo dove vigono
ancora gli stereotipi: non piangere come una femminuccia, il rosa
della femminuccia… stereotipi che noi donne subiamo e che è giusto
che vengano abbattuti con l’educazione, con la cultura, fin dalla
scuola primarie – è anche vero, però, che bisogna battersi per e
sul lavoro, sulle discriminazioni che subiscono le donne nel posto di
lavoro. Dobbiamo lottare contro il fatto che le donne vengono
licenziate per prime, che alcuni datori di lavoro, come è successo
per le operaie della Tessitura di Mottola, dicano: io preferisco non
assumere le donne, ecc.
 </p>
 <p style="line-height: 100%; margin-bottom: 0cm;">
  Se non abbiamo
lavoro non raggiungeremo mai la libertà, perché la “libertà”
in una società capitalistica passa attraverso il denaro e il denaro
è il potere.
 </p>
 <p style="line-height: 100%; margin-bottom: 0cm;">
  Quando la Presidente
del Consiglio ha fatto la conferenza di fine anno, quando ha avuto il
coraggio vergognoso di dire: ma no… una donna può essere
contemporaneamente madre e lavorare, e ha citato come esempio
  <span style="font-variant: normal;">
   <span style="color: black;">
    <span style="font-family: Times New Roman, serif;">
     <span style="">
      <span style="letter-spacing: normal;">
       <span style="font-style: normal;">
        <span style="font-weight: normal;">
         Ursula
von der Leyen e
        </span>
       </span>
      </span>
     </span>
    </span>
   </span>
  </span>
  <span style="font-variant: normal;">
   <span style="color: black;">
    <span style="font-family: Times New Roman, serif;">
     <span style="">
      <span style="letter-spacing: normal;">
       <span style="font-style: normal;">
        <span style="font-weight: normal;">
         la
presidente
        </span>
       </span>
      </span>
     </span>
    </span>
   </span>
  </span>
  <span style="font-variant: normal;">
   <span style="color: black;">
    <span style="font-family: Times New Roman, serif;">
     <span style="">
      <span style="letter-spacing: normal;">
       <span style="font-style: normal;">
        <span style="font-weight: normal;">
         del
Parlamento Europeo, Roberta Metsola,
        </span>
       </span>
      </span>
     </span>
    </span>
   </span>
  </span>
  io a quel punto mi sono chiesta: ma possibile che non c'era una
giornalista che in quel momento si sia alzata? Fossi stata io
presente avrei ribaltato il tavolo e le avrei detto: ma tu pensi che
la maggior parte delle donne abbia una situazione economica come
loro, cioè una potenza economica? Come ti permetti di pensare che
tutte noi donne viviamo in quella condizione d'oro? La maggior parte
di noi donne deve combattere giornalmente per un lavoro che ci dia
dignità. Ma nessuno però ha detto niente.
 </p>
 <p style="line-height: 100%; margin-bottom: 0cm;">
  Negli ultimi tempi
sembra che tutto ciò che abbiamo raggiunto con una lotta forte, che
parte dagli anni 70, è come se ce le stanno erodendo.
 </p>
 <p style="line-height: 100%; margin-bottom: 0cm;">
  L’esempio lampante
è quello del diritto di aborto. L'ultima iniziativa viene da Modena,
una città non un piccolo borgo di paese del Sud. Qui sono state
autorizzati “40 giorni di preghiera” davanti al all'ospedale,
dove un gruppo di donne si mettono a pregare perché arrivano le
donne che vanno ad abortire e devono pregare per i feti che se ne
“andranno all'inferno”. Negli anni 70 una cosa del genere non
sarebbe venuta in mente a nessuno, o  noi ci saremmo organizzate,
saremmo andate a metterle a fuoco, cioè le avremmo fatte spaventare.
Mentre ora non solo lo fanno, ma sono state autorizzate.
 </p>
 <p style="line-height: 100%; margin-bottom: 0cm;">
  Questo significa che
piano piano tutte quelle libertà che abbiamo raggiunto ce le stanno
erodendo.
 </p>
 <p style="line-height: 100%; margin-bottom: 0cm;">
  E quando una
Presidente del Consiglio si permette di paragonare una donna che
lavora, un'operaia che deve fare tantissimi sacrifici per poter
mettere insieme il lavoro, la famiglia, la gestione di tutto, a una
ricca Presidente della Commissione UE, di fronte a queste cose deve
venire fuori la nostra rabbia. Anche considerando che nella manovra
di bilancio, la Meloni ha tolto un sacco di soldi agli asili nido, ha
tolto anche i bonus nei confronti delle imprese che assumevano
giovani donne. Anche il bonus mamma, a chi l'ha dato? Alle donne che
hanno tre figli. Ma in percentuali le danno con tre figli sono il
6%... Ci stanno erodendo tutto.
 </p>
 <p style="line-height: 100%; margin-bottom: 0cm;">
  Non una di Meno ha
avuto la forza, glielo dobbiamo riconoscere, di aver raccolto tutta
la rabbia nei confronti della violenza di genere, però snobbare
questo aspetto lavorativo è proprio un errore, perché è proprio
attraverso il lavoro che la donna acquista dignità e ha una voce in
più, può pensare ad un futuro alternativo ad un uomo che usa
violenza nei suoi confronti. Il lavoro ci rende forti, autonome e
quindi giustamente è stato indetto uno sciopero del lavoro per dare
un senso proletario, di classe a questo 8 Marzo. E sono
d'accordissima con la scelta che avete fatto di arrivare all'otto
Marzo ponendo al centro la realtà delle donne lavoratrici.
 </p>
 <p style="line-height: 100%; margin-bottom: 0cm;">
  Un’ultima cosa su
questa erosione quotidiana lenta dei diritti - un sintomo pericoloso,
perché tutti i regimi autoritari si insinuano in questa maniera,
sottraendo diritti - qualche giorno fa la Lega ha fatto una proposta
di legge che dovrebbe vietare le manifestazioni che hanno come scopo
di manifestare in favore della Palestina. A me un'altra volta
verrebbe di prendere un tavolo e ribaltarlo in faccia. Ma come ti
permetti? La libertà di manifestazione del pensiero è garantita
dalla nostra Costituzione. Il solo fatto che pensino a queste
proposte è pericoloso, perché significa che lo possono fare, che si
sentono autorizzati a farlo.
 </p>
 <p style="line-height: 100%; margin-bottom: 0cm;">
  Un'altra cosa che fa
sollevare rabbia è il numero dei femminicidi, che non è un dato
statistico. Noi già sappiamo quante donne moriranno. L'ultimo
omicidio è stato fatto da un finanziere con la sua pistola di
ordinanza. Non se n’è parlato tanto ma nel nuovo pacchetto
sicurezza sicuramente alle forze dell'ordine è stata data la
possibilità non solo di detenere la pistola di ordinanza, ma anche
un'altra pistola privata. Cioè stanno trasformando la società in
qualcosa di diverso rispetto a quella che era stata pensata dalla
Costituzione, cioè una società di sceriffi. Chi fa parte delle
forze dell'ordine, quindi, ha diritto a detenere due armi, una
d'ordinanza e l'altra privata. È una cosa gravissima! Allo stesso
modo per cui un parlamentare, andato a fare la visita in carcere si è
scandalizzato del fatto che c'era una detenuta con un bambino di un
mese. Ma cosa ti scandalizzi se col pacchetto di sicurezza avete
autorizzato voi stessi questo!? Cioè se prima una donna che aveva un
bambino minore di tre anni oppure era incinta aveva diritto a
scontare la sua pena ai domiciliari, col pacchetto di di sicurezza
questa norma è stata tolta. Perché volevano attaccare le donne rom
che secondo la Lega fanno i furti e poi invocano il fatto di avere
dei bambini e non vanno in carcere... Allora perché vi scandalizzate
che ci sia un bambino di un mese in carcere se siete voi stessi ad
approvare una legge del genere?
 </p>
 <p style="line-height: 100%; margin-bottom: 0cm;">
  Si sta delineando
una società diversa, spaventosa. Perché tra il pacchetto sicurezza,
il decreto Caivano, il Ddl per gli “ecoterroristi” , e altre
proposte di legge anticostituzionali che dicono pure come dobbiamo
manifestare, per quali motivi – per questo sì e per quello no -
con tutta la repressione in atto – ora vediamo in tutte le
manifestazioni questa polizia in tenuta antisommossa pronta a
manganellare chiunque, là dove c’è solo gente che vuole
manifestare, c'è da preoccuparsi.
 </p>
 <div style="clear: both;">
 </div>
</div>

</div>


<div class='source'><p>Author: <a href="https://femminismorivoluzionario.blogspot.com/2024/02/intervento-di-antonietta-compagna-e.html">https://femminismorivoluzionario.blogspot.com/2024/02/intervento-di-antonietta-compagna-e.html</a></p></div>
</div>
</body></html>