{"published time": "2024-02-20T05-38-00-00-00", "images": ["https://tjen-folket.no/wp-content/uploads/2024/02/Regjeringen-mottar-nasjonal-trusselvurdering-2023-1160x806.png"], "content": "<div class=\"overlay-media parallax\">\n <img alt=\"\" class=\"jarallax-img\" decoding=\"async\" fetchpriority=\"high\" height=\"806\" sizes=\"(max-width: 1160px) 100vw, 1160px\" src=\"https://tjen-folket.no/wp-content/uploads/2024/02/Regjeringen-mottar-nasjonal-trusselvurdering-2023-1160x806.png\" srcset=\"https://tjen-folket.no/wp-content/uploads/2024/02/Regjeringen-mottar-nasjonal-trusselvurdering-2023-1160x806.png\" width=\"1160\"/>\n</div>\n<section class=\"entry-content\">\n <p>\n  Av en kommentator for Tjen Folket Media.\n </p>\n <hr class=\"wp-block-separator has-css-opacity\"/>\n <p>\n  <strong>\n   Forrige uka la den norske statens tre organer med ansvar for nasjonal sikkerhet frem sine \u00e5rlige analyser av den sikkerhetspolitiske situasjonen.\n  </strong>\n </p>\n <p>\n  De tre organene Politiets sikkerhetstjeneste (PST), Etterretningstjenesten og Nasjonal sikkerhetsmyndighet (NSM), er sv\u00e6rt samstemte i sine analyser for 2024. De mest betydelige truslene mot den norske nasjonen, er if\u00f8lge dem Russland, Kina og \u00abekstrem islamisme\u00bb og \u00abh\u00f8yreekstremisme\u00bb.\n </p>\n <p>\n  E-tjenesten skriver i innledningen i sin rapport:\n </p>\n <p>\n  \u00abNorge st\u00e5r overfor et mer alvorlig trusselbilde enn p\u00e5 flere ti\u00e5r. I det krigen i Ukraina g\u00e5r inn i sitt tredje \u00e5r, er Russland i ferd med \u00e5 skaffe seg et milit\u00e6rt overtak. [\u2026] Russland st\u00e5r sterkere i krigen enn for et \u00e5r siden, og russisk milit\u00e6rmakt forblir den dimensjonerende milit\u00e6re trusselen mot Norges suverenitet, befolkning, territorium, sentrale samfunnsfunksjoner og infrastruktur.\u00bb\n </p>\n <p>\n  Om Kina skriver de:\n </p>\n <p>\n  \u00abI utenrikspolitikken forblir \u00f8konomisk styrke Beijings viktigste virkemiddel. Kina vil fortsette \u00e5 s\u00f8ke \u00f8kt innflytelse i internasjonale fora og \u00e5 redusere vestlige lands, s\u00e6rlig USAs, dominerende stilling. Styrking av forholdet til land i det globale s\u00f8r st\u00e5r sentralt, blant annet for \u00e5 bygge politiske og \u00f8konomiske allianser og sikre tilgang p\u00e5 kritiske mineraler.\u00bb\n </p>\n <p>\n  Om militante islamister og h\u00f8yreekstremister skriver de at trusselen fra disse er \u00f8kende, spesielt p\u00e5 sikt, og at \u00abkrigen mellom Israel og Hamas har stort radikaliseringspotensiale og bidrar til \u00e5 \u00f8ke terrortrusselen i Europa\u00bb. Videre skriver de at angrep fra disse typisk utf\u00f8res av enkeltpersoner med enkle midler, at skadepotensialet derfor er mindre, men desto vanskeligere \u00e5 avverge.\n </p>\n <p>\n  Sjef for E-tjenesten Nils Andreas Stens\u00f8nes oppsummerer:\n </p>\n <p>\n  \u00abDen videre sikkerhetspolitiske utviklingen avhenger ikke bare av trusselbildet vi beskriver, men ogs\u00e5 av hvordan Vesten velger \u00e5 forholde seg til utviklingen. Mange land avholder valg i \u00e5r. Den sikkerhetspolitiske spenningen og \u00f8konomiske usikkerheten \u00f8ker de politiske motsetningene ogs\u00e5 i vestlige land.\u00bb\n </p>\n <p>\n  PST presiserer p\u00e5 sin side at de anser \u00abantistatlige ekstremister\u00bb og \u00abekstremister motivert av klima-, milj\u00f8- og naturvernsaker\u00bb som lite til sv\u00e6rt lite sannsylige trusler, men at \u00abklima-, milj\u00f8- og naturvernsaker har et potensial til \u00e5 radikalisere\u00bb.\n </p>\n <p>\n  Utover det synes verken PST eller NSM \u00e5 ha s\u00e6rlig mye \u00e5 tilf\u00f8ye E-tjenestens analyse. De tre rapportene fremst\u00e5r s\u00e5 innholdsmessig like at det praktisk talt bare er den propgandistiske innpakningen som skiller dem. I bunn og grunn peker de ikke p\u00e5 andre faktorer og forhold enn det den kommunistiske bevegelsen internasjonalt og i Norge allerede for lenge siden har analysert og satt frem i langt st\u00f8rre dybde.\n </p>\n <p>\n  Imperialistene er i dyp allmenn krise, noe som gir seg utslag i alle samfunnssf\u00e6rer, b\u00e5de \u00f8konomisk, politisk og kulturelt, og i Norge s\u00e5 vel som p\u00e5 det internasjonale niv\u00e5et. Herskerne evner i stadig minkende grad \u00e5 herske p\u00e5 samme m\u00e5te som f\u00f8r, og kan ikke annet enn \u00e5 bruke stadig st\u00f8rre andeler av sine ressurser p\u00e5 milit\u00e6r opprustning og p\u00e5 reaksjon\u00e6r, nasjonalistisk propaganda.\n </p>\n <p>\n  <strong>\n   Les ogs\u00e5:\n  </strong>\n </p>\n <figure class=\"wp-block-embed is-type-wp-embed is-provider-tjen-folket-media wp-block-embed-tjen-folket-media\">\n  <div class=\"wp-block-embed__wrapper\">\n   <blockquote class=\"wp-embedded-content\" data-secret=\"vBZe2hFXcX\" style=\"display: none;\">\n    <a href=\"https://tjen-folket.no/2023/08/12/om-militarisering-og-reaksjonering-i-norge-i-dag/\">\n     Om militarisering og reaksjonering i Norge i dag\n    </a>\n   </blockquote>\n   <iframe class=\"wp-embedded-content\" data-secret=\"vBZe2hFXcX\" frameborder=\"0\" height=\"255\" marginheight=\"0\" marginwidth=\"0\" sandbox=\"allow-scripts\" scrolling=\"no\" security=\"restricted\" src=\"https://tjen-folket.no/2023/08/12/om-militarisering-og-reaksjonering-i-norge-i-dag/embed/#?secret=aFBR6eI4X2#?secret=vBZe2hFXcX\" title=\"\u00abOm militarisering og reaksjonering i Norge i dag\u00bb \u2014 Tjen Folket Media\" width=\"600\">\n   </iframe>\n  </div>\n </figure>\n <figure class=\"wp-block-embed is-type-wp-embed is-provider-tjen-folket-media wp-block-embed-tjen-folket-media\">\n  <div class=\"wp-block-embed__wrapper\">\n   <blockquote class=\"wp-embedded-content\" data-secret=\"Emh7XJYJhS\" style=\"display: none;\">\n    <a href=\"https://tjen-folket.no/2023/12/17/norge-nammo-kartlegger-palestina-aktivister/\">\n     Norge: Nammo kartlegger Palestina-aktivister\n    </a>\n   </blockquote>\n   <iframe class=\"wp-embedded-content\" data-secret=\"Emh7XJYJhS\" frameborder=\"0\" height=\"533\" marginheight=\"0\" marginwidth=\"0\" sandbox=\"allow-scripts\" scrolling=\"no\" security=\"restricted\" src=\"https://tjen-folket.no/2023/12/17/norge-nammo-kartlegger-palestina-aktivister/embed/#?secret=RIiMEW394x#?secret=Emh7XJYJhS\" title=\"\u00abNorge: Nammo kartlegger Palestina-aktivister\u00bb \u2014 Tjen Folket Media\" width=\"600\">\n   </iframe>\n  </div>\n </figure>\n <figure class=\"wp-block-embed is-type-wp-embed is-provider-tjen-folket-media wp-block-embed-tjen-folket-media\">\n  <div class=\"wp-block-embed__wrapper\">\n   <blockquote class=\"wp-embedded-content\" data-secret=\"Qw8H0xTQfl\" style=\"display: none;\">\n    <a href=\"https://tjen-folket.no/2023/05/08/om-den-sakalte-forsvarskommisjonen/\">\n     Om den s\u00e5kalte forsvarskommisjonen\n    </a>\n   </blockquote>\n   <iframe class=\"wp-embedded-content\" data-secret=\"Qw8H0xTQfl\" frameborder=\"0\" height=\"255\" marginheight=\"0\" marginwidth=\"0\" sandbox=\"allow-scripts\" scrolling=\"no\" security=\"restricted\" src=\"https://tjen-folket.no/2023/05/08/om-den-sakalte-forsvarskommisjonen/embed/#?secret=RYETVmTqEX#?secret=Qw8H0xTQfl\" title=\"\u00abOm den s\u00e5kalte forsvarskommisjonen\u00bb \u2014 Tjen Folket Media\" width=\"600\">\n   </iframe>\n  </div>\n </figure>\n <p>\n  <strong>\n   Referanser:\n  </strong>\n  <br/>\n  <a href=\"https://www.nrk.no/norge/e-tjenesten_-mer-alvorlig-trusselbilde-enn-pa-flere-tiar-1.16756934\">\n   E-tjenesten: Mener Russland er i ferd med \u00e5 tvinge til seg overtak i Ukraina\n  </a>\n  (nrk.no)\n  <br/>\n  <a href=\"https://www.etterretningstjenesten.no/publikasjoner/fokus/fokus-norsk/Fokus2024%20-%20NO%20-%20Weboppslag%20v2.pdf/_/attachment/inline/cd45b8b4-c932-4e85-964b-d8c83efd8f40:c2b3b54d5beef80df58e325ec77a571c9583fc91/Fokus2024%20-%20NO%20-%20Weboppslag%20v2.pdf\">\n   Fokus 2024\n  </a>\n  (etterretningstjenesten.no)\n  <br/>\n  <a href=\"https://www.pst.no/globalassets/2024/ntv2024/nasjonal-trusselvurdering-2024_uuweb.pdf\">\n   Nasjonal trusselvurdering 2024\n  </a>\n  (pst.no)\n  <br/>\n  <a href=\"https://nsm.no/getfile.php/1313477-1707733210/NSM/Filer/Dokumenter/Rapporter/Risiko%202024.pdf\">\n   Risiko 2024\n  </a>\n  (nsm.no)\n </p>\n</section>\n", "source": "https://tjen-folket.no/2024/02/20/den-norske-statens-trusselvurdering-2024/", "type": "article", "title": "Den norske statens trusselvurdering 2024", "description": "Forrige uka la den norske statens tre organer med ansvar for nasjonal sikkerhet frem sine \u00e5rlige analyser av den sikkerhetspolitiske situasjon.", "modified time": "2024-02-20T13:21:34+00:00", "author": ["Tjen Folket Media"], "categories": ["Innenriks"]}