{"title": "Intervento di Antonietta compagna e avvocata di Taranto - dall'assemblea telematica del 15 febbraio - \"...la lotta per il lavoro centrale nella battaglia per la liberazione delle donne...\"", "published time": "2024-02-20T13-01-00-01-00", "images": ["https://blogger.googleusercontent.com/img/b/R29vZ2xl/AVvXsEib4WDnGErmcA-F7Kagt-bV4VELNkJwgV7KMPiLXTYY0gHTDaPrEilHlDbaGPyjiOLbiuYFPhhIv9HZRyKFcXn16zh5kCY4FTArPAGhtokI2pLtV1Gp4I5sVDLdLF8MfmptzYYfAITumtHAwgsHVS5qhWGlzpAmkl6nssK_dk7XQuAud5nLtLteIsZ58Ig/w400-h300/download.jpg"], "content": "<div class=\"post-body entry-content\" id=\"post-body-6981456500970320825\" itemprop=\"description articleBody\">\n <div style=\"background: rgb(255, 255, 255); color: #080808; font-family: Verdana;  padding: 3px 6px;\">\n  <br/>\n </div>\n <div>\n  <b>\n   <i>\n    <span style=\"\">\n     Il governo Meloni, i suoi provvedimenti contro le donne\n    </span>\n   </i>\n  </b>\n </div>\n <div style=\"text-align: left;\">\n  <b>\n   <i>\n    <span style=\"\">\n     Le\n donne/lavoratrici devono impugnare la lotta, dal lavoro agli altri \ndiritti, guardando anche alle esperienze di lotta femminista, operaia e storica degli anni '70\n    </span>\n   </i>\n  </b>\n </div>\n <div style=\"line-height: 100%; margin-bottom: 0cm; text-align: left;\">\n  <b>\n   <i>\n    <span style=\"\">\n     8 marzo occasione importante per denunciare e affermare tutto questo\n    </span>\n   </i>\n  </b>\n </div>\n <div style=\"line-height: 100%; margin-bottom: 0cm; text-align: left;\">\n  <b>\n   <i>\n    <span style=\"\">\n     <br/>\n    </span>\n   </i>\n  </b>\n </div>\n <div style=\"line-height: 100%; margin-bottom: 0cm; text-align: left;\">\n  <b>\n   <i>\n    <div class=\"separator\" style=\"clear: both; text-align: center;\">\n     <a href=\"https://blogger.googleusercontent.com/img/b/R29vZ2xl/AVvXsEib4WDnGErmcA-F7Kagt-bV4VELNkJwgV7KMPiLXTYY0gHTDaPrEilHlDbaGPyjiOLbiuYFPhhIv9HZRyKFcXn16zh5kCY4FTArPAGhtokI2pLtV1Gp4I5sVDLdLF8MfmptzYYfAITumtHAwgsHVS5qhWGlzpAmkl6nssK_dk7XQuAud5nLtLteIsZ58Ig/s228/download.jpg\" imageanchor=\"1\" style=\"margin-left: 1em; margin-right: 1em;\">\n      <img border=\"0\" data-original-height=\"171\" data-original-width=\"228\" height=\"300\" src=\"https://blogger.googleusercontent.com/img/b/R29vZ2xl/AVvXsEib4WDnGErmcA-F7Kagt-bV4VELNkJwgV7KMPiLXTYY0gHTDaPrEilHlDbaGPyjiOLbiuYFPhhIv9HZRyKFcXn16zh5kCY4FTArPAGhtokI2pLtV1Gp4I5sVDLdLF8MfmptzYYfAITumtHAwgsHVS5qhWGlzpAmkl6nssK_dk7XQuAud5nLtLteIsZ58Ig/w400-h300/download.jpg\" srcset=\"https://blogger.googleusercontent.com/img/b/R29vZ2xl/AVvXsEib4WDnGErmcA-F7Kagt-bV4VELNkJwgV7KMPiLXTYY0gHTDaPrEilHlDbaGPyjiOLbiuYFPhhIv9HZRyKFcXn16zh5kCY4FTArPAGhtokI2pLtV1Gp4I5sVDLdLF8MfmptzYYfAITumtHAwgsHVS5qhWGlzpAmkl6nssK_dk7XQuAud5nLtLteIsZ58Ig/w400-h300/download.jpg\" width=\"400\"/>\n     </a>\n    </div>\n    <br/>\n   </i>\n  </b>\n </div>\n <p style=\"line-height: 100%; margin-bottom: 0cm;\">\n  L'elemento lavorativo \u00e8 essenziale per le donne. Perch\u00e9? Nei centri\nantiviolenza, lo dicono tutte le operatrici dei centri che raccolgono\nle testimonianze di donne che si rivolgono a loro, tante di queste\ndonne nel dire: io sto subendo una violenza da mio marito,\naggiungono: ma come faccio a liberarmi se non ho neanche un lavoro,\nse non ho la forza di organizzare un futuro alternativo a questa\nsottomissione. E quindi il lavoro alle donne \u00e8 fondamentale per\npoter decidere di rompere rapporti violenti. La violenza di genere si\ncomincia a contrastare dando potere economico alle donne, il lavoro \u00e8\nfondamentale per la sua libert\u00e0 di scelta.\n </p>\n <p style=\"line-height: 100%; margin-bottom: 0cm;\">\n  Allora, se\nanalizziamo i dati delle donne inserite nel mondo del lavoro, le\npercentuali italiane sono veramente paurose; rispetto a tutto il\nresto dell'Europa noi siamo occupate per il 20% in meno ed \u00e8 una\npercentuale altissima. Il dato del 73% di giovani donne che\nabbandonano i posti di lavoro perch\u00e9 non riescono a conciliare\nlavoro e famiglia \u00e8 aberrante, \u00e8 pericoloso, \u00e8 un allarme sociale.\nSenza considerare poi la la differenza retributiva, che questa \u00e8\nun'altra lotta fondamentale. Cio\u00e8, \u00e8 assurdo che una donna debba\nessere pagata meno anche a parit\u00e0 di mansioni. I dati sulla\ndifferenza di retribuzione - dati Inps - dicono che se lo stipendio\nmedio di un lavoratore in Italia \u00e8 di 22.000 \u20ac all'anno, le donne\nne guadagnano 8.000 di meno ora.\n </p>\n <p style=\"line-height: 100%; margin-bottom: 0cm;\">\n  Il femminicidio \u00e8\nsolo l'apice della piramide, ma la piramide parte anche da queste\ndiscriminazioni, da questi stereotipi, da queste sottomissioni che\nnoi donne subiamo.\n </p>\n <p style=\"line-height: 100%; margin-bottom: 0cm;\">\n  Allora, se si lega\nla lotta contro la violenza di genere alla questione culturale - che\nc'\u00e8, \u00e8 indubbio, e qui bisogna partire dall'asilo dove vigono\nancora gli stereotipi: non piangere come una femminuccia, il rosa\ndella femminuccia\u2026 stereotipi che noi donne subiamo e che \u00e8 giusto\nche vengano abbattuti con l\u2019educazione, con la cultura, fin dalla\nscuola primarie \u2013 \u00e8 anche vero, per\u00f2, che bisogna battersi per e\nsul lavoro, sulle discriminazioni che subiscono le donne nel posto di\nlavoro. Dobbiamo lottare contro il fatto che le donne vengono\nlicenziate per prime, che alcuni datori di lavoro, come \u00e8 successo\nper le operaie della Tessitura di Mottola, dicano: io preferisco non\nassumere le donne, ecc.\n </p>\n <p style=\"line-height: 100%; margin-bottom: 0cm;\">\n  Se non abbiamo\nlavoro non raggiungeremo mai la libert\u00e0, perch\u00e9 la \u201clibert\u00e0\u201d\nin una societ\u00e0 capitalistica passa attraverso il denaro e il denaro\n\u00e8 il potere.\n </p>\n <p style=\"line-height: 100%; margin-bottom: 0cm;\">\n  Quando la Presidente\ndel Consiglio ha fatto la conferenza di fine anno, quando ha avuto il\ncoraggio vergognoso di dire: ma no\u2026 una donna pu\u00f2 essere\ncontemporaneamente madre e lavorare, e ha citato come esempio\n  <span style=\"font-variant: normal;\">\n   <span style=\"color: black;\">\n    <span style=\"font-family: Times New Roman, serif;\">\n     <span style=\"\">\n      <span style=\"letter-spacing: normal;\">\n       <span style=\"font-style: normal;\">\n        <span style=\"font-weight: normal;\">\n         Ursula\nvon der Leyen e\n        </span>\n       </span>\n      </span>\n     </span>\n    </span>\n   </span>\n  </span>\n  <span style=\"font-variant: normal;\">\n   <span style=\"color: black;\">\n    <span style=\"font-family: Times New Roman, serif;\">\n     <span style=\"\">\n      <span style=\"letter-spacing: normal;\">\n       <span style=\"font-style: normal;\">\n        <span style=\"font-weight: normal;\">\n         la\npresidente\n        </span>\n       </span>\n      </span>\n     </span>\n    </span>\n   </span>\n  </span>\n  <span style=\"font-variant: normal;\">\n   <span style=\"color: black;\">\n    <span style=\"font-family: Times New Roman, serif;\">\n     <span style=\"\">\n      <span style=\"letter-spacing: normal;\">\n       <span style=\"font-style: normal;\">\n        <span style=\"font-weight: normal;\">\n         del\nParlamento Europeo, Roberta Metsola,\n        </span>\n       </span>\n      </span>\n     </span>\n    </span>\n   </span>\n  </span>\n  io a quel punto mi sono chiesta: ma possibile che non c'era una\ngiornalista che in quel momento si sia alzata? Fossi stata io\npresente avrei ribaltato il tavolo e le avrei detto: ma tu pensi che\nla maggior parte delle donne abbia una situazione economica come\nloro, cio\u00e8 una potenza economica? Come ti permetti di pensare che\ntutte noi donne viviamo in quella condizione d'oro? La maggior parte\ndi noi donne deve combattere giornalmente per un lavoro che ci dia\ndignit\u00e0. Ma nessuno per\u00f2 ha detto niente.\n </p>\n <p style=\"line-height: 100%; margin-bottom: 0cm;\">\n  Negli ultimi tempi\nsembra che tutto ci\u00f2 che abbiamo raggiunto con una lotta forte, che\nparte dagli anni 70, \u00e8 come se ce le stanno erodendo.\n </p>\n <p style=\"line-height: 100%; margin-bottom: 0cm;\">\n  L\u2019esempio lampante\n\u00e8 quello del diritto di aborto. L'ultima iniziativa viene da Modena,\nuna citt\u00e0 non un piccolo borgo di paese del Sud. Qui sono state\nautorizzati \u201c40 giorni di preghiera\u201d davanti al all'ospedale,\ndove un gruppo di donne si mettono a pregare perch\u00e9 arrivano le\ndonne che vanno ad abortire e devono pregare per i feti che se ne\n\u201candranno all'inferno\u201d. Negli anni 70 una cosa del genere non\nsarebbe venuta in mente a nessuno, o  noi ci saremmo organizzate,\nsaremmo andate a metterle a fuoco, cio\u00e8 le avremmo fatte spaventare.\nMentre ora non solo lo fanno, ma sono state autorizzate.\n </p>\n <p style=\"line-height: 100%; margin-bottom: 0cm;\">\n  Questo significa che\npiano piano tutte quelle libert\u00e0 che abbiamo raggiunto ce le stanno\nerodendo.\n </p>\n <p style=\"line-height: 100%; margin-bottom: 0cm;\">\n  E quando una\nPresidente del Consiglio si permette di paragonare una donna che\nlavora, un'operaia che deve fare tantissimi sacrifici per poter\nmettere insieme il lavoro, la famiglia, la gestione di tutto, a una\nricca Presidente della Commissione UE, di fronte a queste cose deve\nvenire fuori la nostra rabbia. Anche considerando che nella manovra\ndi bilancio, la Meloni ha tolto un sacco di soldi agli asili nido, ha\ntolto anche i bonus nei confronti delle imprese che assumevano\ngiovani donne. Anche il bonus mamma, a chi l'ha dato? Alle donne che\nhanno tre figli. Ma in percentuali le danno con tre figli sono il\n6%... Ci stanno erodendo tutto.\n </p>\n <p style=\"line-height: 100%; margin-bottom: 0cm;\">\n  Non una di Meno ha\navuto la forza, glielo dobbiamo riconoscere, di aver raccolto tutta\nla rabbia nei confronti della violenza di genere, per\u00f2 snobbare\nquesto aspetto lavorativo \u00e8 proprio un errore, perch\u00e9 \u00e8 proprio\nattraverso il lavoro che la donna acquista dignit\u00e0 e ha una voce in\npi\u00f9, pu\u00f2 pensare ad un futuro alternativo ad un uomo che usa\nviolenza nei suoi confronti. Il lavoro ci rende forti, autonome e\nquindi giustamente \u00e8 stato indetto uno sciopero del lavoro per dare\nun senso proletario, di classe a questo 8 Marzo. E sono\nd'accordissima con la scelta che avete fatto di arrivare all'otto\nMarzo ponendo al centro la realt\u00e0 delle donne lavoratrici.\n </p>\n <p style=\"line-height: 100%; margin-bottom: 0cm;\">\n  Un\u2019ultima cosa su\nquesta erosione quotidiana lenta dei diritti - un sintomo pericoloso,\nperch\u00e9 tutti i regimi autoritari si insinuano in questa maniera,\nsottraendo diritti - qualche giorno fa la Lega ha fatto una proposta\ndi legge che dovrebbe vietare le manifestazioni che hanno come scopo\ndi manifestare in favore della Palestina. A me un'altra volta\nverrebbe di prendere un tavolo e ribaltarlo in faccia. Ma come ti\npermetti? La libert\u00e0 di manifestazione del pensiero \u00e8 garantita\ndalla nostra Costituzione. Il solo fatto che pensino a queste\nproposte \u00e8 pericoloso, perch\u00e9 significa che lo possono fare, che si\nsentono autorizzati a farlo.\n </p>\n <p style=\"line-height: 100%; margin-bottom: 0cm;\">\n  Un'altra cosa che fa\nsollevare rabbia \u00e8 il numero dei femminicidi, che non \u00e8 un dato\nstatistico. Noi gi\u00e0 sappiamo quante donne moriranno. L'ultimo\nomicidio \u00e8 stato fatto da un finanziere con la sua pistola di\nordinanza. Non se n\u2019\u00e8 parlato tanto ma nel nuovo pacchetto\nsicurezza sicuramente alle forze dell'ordine \u00e8 stata data la\npossibilit\u00e0 non solo di detenere la pistola di ordinanza, ma anche\nun'altra pistola privata. Cio\u00e8 stanno trasformando la societ\u00e0 in\nqualcosa di diverso rispetto a quella che era stata pensata dalla\nCostituzione, cio\u00e8 una societ\u00e0 di sceriffi. Chi fa parte delle\nforze dell'ordine, quindi, ha diritto a detenere due armi, una\nd'ordinanza e l'altra privata. \u00c8 una cosa gravissima! Allo stesso\nmodo per cui un parlamentare, andato a fare la visita in carcere si \u00e8\nscandalizzato del fatto che c'era una detenuta con un bambino di un\nmese. Ma cosa ti scandalizzi se col pacchetto di sicurezza avete\nautorizzato voi stessi questo!? Cio\u00e8 se prima una donna che aveva un\nbambino minore di tre anni oppure era incinta aveva diritto a\nscontare la sua pena ai domiciliari, col pacchetto di di sicurezza\nquesta norma \u00e8 stata tolta. Perch\u00e9 volevano attaccare le donne rom\nche secondo la Lega fanno i furti e poi invocano il fatto di avere\ndei bambini e non vanno in carcere... Allora perch\u00e9 vi scandalizzate\nche ci sia un bambino di un mese in carcere se siete voi stessi ad\napprovare una legge del genere?\n </p>\n <p style=\"line-height: 100%; margin-bottom: 0cm;\">\n  Si sta delineando\nuna societ\u00e0 diversa, spaventosa. Perch\u00e9 tra il pacchetto sicurezza,\nil decreto Caivano, il Ddl per gli \u201cecoterroristi\u201d , e altre\nproposte di legge anticostituzionali che dicono pure come dobbiamo\nmanifestare, per quali motivi \u2013 per questo s\u00ec e per quello no -\ncon tutta la repressione in atto \u2013 ora vediamo in tutte le\nmanifestazioni questa polizia in tenuta antisommossa pronta a\nmanganellare chiunque, l\u00e0 dove c\u2019\u00e8 solo gente che vuole\nmanifestare, c'\u00e8 da preoccuparsi.\n </p>\n <div style=\"clear: both;\">\n </div>\n</div>\n", "description": "Il governo Meloni, i suoi provvedimenti contro le donne Le  donne/lavoratrici devono impugnare la lotta, dal lavoro agli altri  diritti, gua...", "author": ["fannyhill"], "source": "https://femminismorivoluzionario.blogspot.com/2024/02/intervento-di-antonietta-compagna-e.html"}