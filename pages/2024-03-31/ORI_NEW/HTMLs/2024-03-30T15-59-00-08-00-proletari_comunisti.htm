<html><body>
<div class='article'>
<div class='title'><h1>pc 30 marzo - Egitto di Al Sisi collabora all'assedio israeliano di Gaza al valico di Rafah - contro i solidali che vogliono rompere questo assedio</h1></div>
<hr/>
<div class='metadata'>
<meta property="author" content="maoist"/>
<meta property="description" content="Gaza, presidente di Music for Peace respinto al Cairo e rimpatriato: bloccata la missione umanitaria                                        ..."/>
<meta property="published_time" content="2024-03-30T15:59:00+08:00"/>
<meta property="images" content=""/>
Author: maoist
<br>
Description: Gaza, presidente di Music for Peace respinto al Cairo e rimpatriato: bloccata la missione umanitaria                                        ...
<br>
Published Time: 2024-03-30T15:59:00+08:00
<br>
Images: 
</div>
<div class='content'>
<div class="post-body entry-content" id="post-body-5966007394828131841" itemprop="description articleBody">
 <p>
  <span>
   <b>
    Gaza, presidente di Music for Peace respinto al Cairo e rimpatriato: bloccata la missione umanitaria
   </b>
  </span>
 </p>
 <div>
  <p>
   <b>
    Stefano Rebora era diretto al valico di Rafah per 
scortare all'interno della Striscia gli aiuti umanitari partiti da 
Genova
   </b>
  </p>
 </div>
 <p>
  <b>
   Genova
  </b>
  . Bloccata sul nascere
  <b>
   la missione umanitaria di Music for Peace a Gaza
  </b>
  ,
 iniziata nei giorni scorsi ma terminata poche ore dopo nell’aeroporto 
del Cairo, in Egitto. Il presidente della organizzazione genovese,
  <b>
   Stefano Rebora,
  </b>
  diretto al valico di Rafah per scortare gli aiuti umanitari raccolti in queste settimane, è stato infatti
  <b>
   fermato in aeroporto appena sbarcato
  </b>
  ,
 portato nelle stanze di controllo, dove è stato interrogato e fatto 
aspettare ore in attesa di accertamenti da parte delle autorità 
egiziane.
 </p>
 <div>
  <div id="m_-6969629196918957217m_-6663709734957178504gmail-div-gpt-ad-PN-BOXFULL-02_1000">
   <div id="m_-6969629196918957217m_-6663709734957178504gmail-google_ads_iframe_/18796508/PN-BOXFULL-02_0__container__" style="border: 0pt;">
   </div>
  </div>
 </div>
 <p>
  <b>
   Le operazioni di controllo sono terminate decine di minuti dopo,
  </b>
  con il respingimento di fatto dell’attivista, rientrato forzatamente in
 Italia il 27 marzo: “Preclusa la possibilità di svolgere l’attività per
 cui è preposta e per cui, soprattutto in una situazione di emergenza di
 questa portata, dovrebbe ricevere supporto da ogni istituzione”, come 
si legge nella nota stampa diffusa dalla organizzazione sui canali 
social.
 </p>
 <p>
  Un episodio che si aggiunge
  <b>
   ad una serie di azioni repressive portate avanti dalle autorità egiziane
   <span>
   </span>
  </b>
 </p>
 <a name="more">
 </a>
 <b>
  in questi anni nei confronti di Rebora
 </b>
 , da anni attivo in diverse missioni umanitarie a Gaza come in altri 
contesti di necessità. A riportarli lo stesso comunicato stampa 
dell’organizzazione: “Nel 2018 a seguito dell’inizio degli intensi 
bombardamenti sulla Striscia di Gaza, la squadra di missione di Music 
for Peace è costretta al rientro. Il presidente Stefano Rebora conduce 
il team al border di uscita, dopo aver effettuato il coordinamento. 
Viene respinta l’uscita e posticipata al giorno dopo. La mattina 
successiva lo staff di Music for Peace si ripresenta la border e dal 
lato palestinese viene fatto passare. Fermato invece dal lato egiziano, 
che per le verifiche del caso la Guardia Nazionale invita i cooperanti 
ad attendere. Dopo 5 ore viene rigettata la richiesta di uscita. Stefano
 Rebora, in qualità di capo missione, spiega che è necessaria l’uscita 
immediata per questioni di sicurezza. Da qui nasce un confronto verbale 
con l’ufficiale in turno il quale, ritenendosi offeso, strappa di mano i
 passaporti allo staff dichiarando “adesso vi faccio uscire io”. I 
volontari di Music for Peace sono obbligati ad accodarsi al pullman (che
 trasporta i palestinesi riusciti ad uscire dal valico) con destinazione
 Cairo perché i passaporti viaggiano con la polizia. Arrivati 
nell’aeroporto cairota vengono rinchiusi nelle stanze di accertamento, 
privi di ogni effetto personale e di documenti.
 <b>
  La console 
italiana Cecilia Bonilla Taviani raggiunge i cooperanti di Music for 
Peace in aeroporto e riesce attraverso una mediazione a farli uscire 
dalla stanza
 </b>
 . Vengono scortati dalla polizia locale sull’aereo e fatti partire per l’Italia”.
 <p>
 </p>
 <p>
 </p>
 <p>
  <b>
   Situazione simile si verifica nel 2018 quando questa volta Rebora viene fermato direttamente in aeroporto:
  </b>
  “A seguito della ricezione di tutti i permessi per il transito del 
personale di missione e dei container, Stefano Rebora atterra al Cairo. 
In uscita viene fermato, messo in stato di fermo e recluso nelle stanze 
di accertamento. Dopo 8 ore di privazione di qualsiasi diritto 
personale, l’ambasciatore Giampaolo Cantini giunge in aeroporto, riesce a
 incontrare Rebora. Nonostante l’intervento dell’Avvocato di Ambasciata 
viene impedito, per la prima volta, l’ingresso su territorio egiziano al
 presidente della ong senza fornire motivazione alcuna neppure alla 
propria Ambasciata. Rebora viene scortato dalla polizia sul primo aereo 
disponibile per l’Italia”.
 </p>
 <div>
  <div id="m_-6969629196918957217m_-6663709734957178504gmail-div-gpt-ad-PN-INCONTENT-01">
   <div id="m_-6969629196918957217m_-6663709734957178504gmail-google_ads_iframe_/18796508/PN-INCONTENT-01_0__container__" style="border: 0pt;">
   </div>
  </div>
 </div>
 <p>
  <b>
   Si arriva quindi all’ultimo episodio di due giorni fa
  </b>
  .
 “Il problema fondamentale – evidenzia Rebora – non è tanto il 
trattamento poco ospitale ricevuto “Se fossi stato un turista? Magari 
scambiato per un’altra persona? Non avendo determinati contatti e una 
struttura preparata a fare fronte a un’emergenza di questo tipo, come 
avrei potuto dare mie notizie? Una volta tolto il cellulare dalle mani 
sei in balìa di un sistema che mette gravemente a repentaglio la propria
 sicurezza personale”. Non solo questo risulta essere il problema, 
Rebora prosegue: “
  <b>
   se la situazione del 2014 non fosse stata lasciata precipitare nell’oblio, forse avremmo potuto evitare altri eventi gravissimi
  </b>
  ”.
 </p>
 Da
 gennaio scorso l’ong genovese ha lavorato quotidianamente, in stretto 
contatto con l’Ambasciata che rappresenta l’Italia in Egitto e la ERC 
(Egyptian Red Crescent), alla preparazione di questo convoglio 
“fondamentale alla risposta della grave crisi umanitaria in Striscia di 
Gaza”. Sono state inviate Note Verbali al Ministero degli Esteri 
egiziano c
 <b>
  he ha sempre risposto in maniera positiva al transito del personale e dei materiali.
 </b>
 Nell’invio delle richieste ufficiali alle Autorità locali sono sempre 
stati allegati nominativi e documenti dello staff di missione. Conclude 
così Stefano Rebora: “Se è vero che i problemi sono solo nei miei 
confronti (comunicano infatti gli egiziani che il respingimento è “Ad 
personam”) è altrettanto oggettivo c
 <b>
  he se da una macchina levi il motore, il mezzo rimane fermo
 </b>
 ”
 <div style="clear: both;">
 </div>
</div>
</div>


<div class='source'><p>Source: <a href="https://proletaricomunisti.blogspot.com/2024/03/pc-30-marzo-egitto-di-al-sisi-collabora.html">https://proletaricomunisti.blogspot.com/2024/03/pc-30-marzo-egitto-di-al-sisi-collabora.html</a></p></div>
</div>
</body></html>