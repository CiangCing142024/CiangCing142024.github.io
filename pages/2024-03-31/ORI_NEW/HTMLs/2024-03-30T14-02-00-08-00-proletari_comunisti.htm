<html><body>
<div class='article'>
<div class='title'><h1>pc 30 marzo - Diritto di sciopero - il divieto Salvini sconfitto in tribunale</h1></div>
<hr/>
<div class='metadata'>
<meta property="author" content="maoist"/>
<meta property="description" content="Dal comunicato delle organizzazioni sindacali di base che avevano indetto lo sciopero del 15 dicembre Che l’ordinanza di Salvini, con cui i..."/>
<meta property="published_time" content="2024-03-30T14:02:00+08:00"/>
<meta property="images" content="https://blogger.googleusercontent.com/img/b/R29vZ2xl/AVvXsEhkg_O1JXShdWTb94ZDvp8hJPjGwFhpMoK7HToOQv9IFfHqsHIqNAO4opoIU9vr-9F3gyOGN1lhlZBmSkFs_09DsEfCQEKelZZuCRDlmv2iSIlme0QMAHy3ph7_6EanofKzkuIsbk4gUdDJUcj_zBFSvjRI5naf4SjncQKKi5x6kGSmdQ_P6T73MJOU5Kc/s850/434413121_941176564682583_6943969356681902152_n.jpg"/>
Author: maoist
<br>
Description: Dal comunicato delle organizzazioni sindacali di base che avevano indetto lo sciopero del 15 dicembre Che l’ordinanza di Salvini, con cui i...
<br>
Published Time: 2024-03-30T14:02:00+08:00
<br>
Images: <a href="https://blogger.googleusercontent.com/img/b/R29vZ2xl/AVvXsEhkg_O1JXShdWTb94ZDvp8hJPjGwFhpMoK7HToOQv9IFfHqsHIqNAO4opoIU9vr-9F3gyOGN1lhlZBmSkFs_09DsEfCQEKelZZuCRDlmv2iSIlme0QMAHy3ph7_6EanofKzkuIsbk4gUdDJUcj_zBFSvjRI5naf4SjncQKKi5x6kGSmdQ_P6T73MJOU5Kc/s850/434413121_941176564682583_6943969356681902152_n.jpg">000000.jpg</a>
</div>
<div class='content'>
<div class="post-body entry-content" id="post-body-4334241776964937050" itemprop="description articleBody">
 <p>
  <b>
   Dal comunicato delle organizzazioni sindacali di base che avevano indetto lo sciopero del 15 dicembre
  </b>
  <br/>
 </p>
 <div dir="auto">
  <div class="x1iorvi4 x1pi30zi x1l90r2v x1swvt13" data-ad-comet-preview="message" data-ad-preview="message" id=":r2:">
   <div class="x78zum5 xdt5ytf xz62fqu x16ldp7u">
    <div class="xu06os2 x1ok221b">
     <span class="x193iq5w xeuugli x13faqbe x1vvkbs x1xmvt09 x1lliihq x1s928wv xhkezso x1gmr53x x1cpjm7i x1fgarty x1943h6x xudqn12 x3x7a5m x6prxxf xvq8zen xo1l8bm xzsf02u x1yc453h" dir="auto">
      <div class="xdj266r x11i5rnm xat24cr x1mh8g0r x1vvkbs x126k92a">
       <div dir="auto" style="text-align: start;">
        Che l’ordinanza di Salvini, con cui impose la riduzione a 4 ore dello Sciopero dell’intera giornata del 15.12.2023 degli autoferrotranvieri, fosse un vero e proprio abuso di potere era chiaro a tutta la categoria, in lotta per migliorare le condizioni salariali, normative, di sicurezza e contro le privatizzazioni.
       </div>
      </div>
      <div class="x11i5rnm xat24cr x1mh8g0r x1vvkbs xtlvy1s x126k92a">
       <div dir="auto" style="text-align: start;">
        D’altra parte, gli autoferrotranvieri avevano già subito una ordinanza di riduzione dello sciopero del 27.11.2023, decidendo di rinviarlo al 15.12.2023.
       </div>
      </div>
      <div class="x11i5rnm xat24cr x1mh8g0r x1vvkbs xtlvy1s x126k92a">
       <div dir="auto" style="text-align: start;">
        Ora anche il Tar del Lazio ha riconosciuto la legittimità di quella mobilitazione del 15.12.2023 e l’illegittimità della ordinanza di riduzione dello Sciopero emanata da Salvini, considerandola, di fatto, un vero e proprio abuso di potere del Ministro che è intervenuto senza una fondata ragione di urgenza e senza “la sussistenza nel concreto dei presupposti sostanziali per provvedere”.
       </div>
      </div>
      <div class="x11i5rnm xat24cr x1mh8g0r x1vvkbs xtlvy1s x126k92a">
       <div dir="auto" style="text-align: start;">
        Il TAR del Lazio, nel riconoscere la possibilità, in astratto, del Ministro dei Trasporti ad intervenire
        <span>
         <a name="more">
         </a>
        </span>
        sugli scioperi per limitarne o revocarne l’effettuazione, conferito gli dalla legge antisciopero, conferma i limiti entro cui tale potere deve essere esercitato.
       </div>
       <div dir="auto" style="text-align: start;">
        In realtà, come avevano denunciato le sigle dei sindacati di base che avevano proclamato unitariamente la mobilitazione del 15.12.2023, Salvini ha abusato del potere conferitogli dall’art. 8 della L.146/90 e L.83/00 – norme che limitano l’esercizio del diritto di sciopero in Italia – solo per fare la sua campagna elettorale, quale Ministro capace di usare il pugno di ferro contro i lavoratori  l’esercizio del “diritto dei diritti” qual è quello di Sciopero.
       </div>
      </div>
      <div class="x11i5rnm xat24cr x1mh8g0r x1vvkbs xtlvy1s x126k92a">
       <div dir="auto" style="text-align: start;">
        Anche i giudici del Tribunale Amministrativo del Lazio hanno riconosciuto l’illegittimità di un atto antidemocratico ed inaccettabile che non può e non deve ripetersi né contro gli autoferrotranvieri, né contro i lavoratori in genere.
       </div>
      </div>
      <div class="x11i5rnm xat24cr x1mh8g0r x1vvkbs xtlvy1s x126k92a">
       <div dir="auto" style="text-align: start;">
        28.3.2024 i giudici del Tribunale Amministrativo del Lazio hanno riconosciuto l’illegittimità di un atto antidemocratico ed inaccettabile che non può e non deve ripetersi né contro gli autoferrotranvieri, né contro i lavoratori in genere.
       </div>
      </div>
      <div class="x11i5rnm xat24cr x1mh8g0r x1vvkbs xtlvy1s x126k92a">
       <div dir="auto" style="text-align: start;">
        28.3.2024
       </div>
       <div dir="auto" style="text-align: start;">
        ADL Cobas
       </div>
       <div dir="auto" style="text-align: start;">
        AL Cobas
       </div>
       <div dir="auto" style="text-align: start;">
        Confed. COBAS
       </div>
       <div dir="auto" style="text-align: start;">
        CUB trasporti
       </div>
       <div dir="auto" style="text-align: start;">
        Sindacato Generale di Base SGB
       </div>
      </div>
      <div class="x11i5rnm xat24cr x1mh8g0r x1vvkbs xtlvy1s x126k92a">
       <div dir="auto" style="text-align: start;">
        --------------------------------
       </div>
      </div>
      <div class="x11i5rnm xat24cr x1mh8g0r x1vvkbs xtlvy1s x126k92a">
       <div dir="auto" style="text-align: start;">
        <b>
         <span>
          Stralcio della sentenza
         </span>
        </b>
        <span>
        </span>
       </div>
       <div dir="auto" style="text-align: start;">
        <br/>
       </div>
       <div dir="auto" style="text-align: start;">
        del Tar del Lazio del 28.3.2024
       </div>
      </div>
      <div class="x11i5rnm xat24cr x1mh8g0r x1vvkbs xtlvy1s x126k92a">
       <div dir="auto" style="text-align: start;">
        Orbene, atteso che l’ordinanza impugnata è stata adottata senza la previa segnalazione da parte della Commissione, risultavano indispensabili la chiara esplicitazione delle speciali ragioni di necessità e di urgenza, relative a fatti sopravvenuti eventualmente occorsi a ridosso dell’astensione, tali da legittimare l’intervento officioso del Ministro.
       </div>
      </div>
      <div class="x11i5rnm xat24cr x1mh8g0r x1vvkbs xtlvy1s x126k92a">
       <div dir="auto" style="text-align: start;">
        Sennonché, nessuna adeguata indicazione in tal senso è dato rinvenire nel provvedimento avversato, in cui il Dicastero si è limitato a far riferimento a fatti e a circostanze già conosciute dalla Commissione ed evidentemente non ritenute idonee a concretizzare l’invito a provvedere ex art. 8 l.n. 146/1990.
       </div>
      </div>
      <div class="x11i5rnm xat24cr x1mh8g0r x1vvkbs xtlvy1s x126k92a">
       <div dir="auto" style="text-align: start;">
        Ciò è a dirsi, in particolare: i) per la concentrazione nella stessa fascia oraria delle varie iniziative di astensione collettiva; ii) per gli effetti concreti dello sciopero, tenuto conto del sistema di trasporto intermodale e dell’intensità del traffico N. 16464/2023 REG.RIC. passeggeri nelle giornate dell’agitazione; iii) per i disagi degli scioperi, susseguitisi nello stesso torno di tempo; iv) per le avversità atmosferiche, che hanno colpito parte del Paese, elemento questo che, sempreché sopravvenuto, avrebbe al più potuto legittimare un intervento territorialmente più circoscritto, in omaggio al principio di proporzionalità (cfr. per tali aspetti pagg. 2 e 3 dell’ordinanza).
       </div>
      </div>
      <div class="x11i5rnm xat24cr x1mh8g0r x1vvkbs xtlvy1s x126k92a">
       <div dir="auto" style="text-align: start;">
        Nessun ulteriore tassello valutativo concernente la necessità e l’urgenza dell’intervento è stato allora aggiunto al pregresso quadro già cristallizzato e valutato dalla Commissione come non idoneo a suffragare la segnalazione ex art. 8 della l.n. 146/1990
        <div class="separator" style="clear: both; text-align: center;">
         <a href="https://blogger.googleusercontent.com/img/b/R29vZ2xl/AVvXsEhkg_O1JXShdWTb94ZDvp8hJPjGwFhpMoK7HToOQv9IFfHqsHIqNAO4opoIU9vr-9F3gyOGN1lhlZBmSkFs_09DsEfCQEKelZZuCRDlmv2iSIlme0QMAHy3ph7_6EanofKzkuIsbk4gUdDJUcj_zBFSvjRI5naf4SjncQKKi5x6kGSmdQ_P6T73MJOU5Kc/s850/434413121_941176564682583_6943969356681902152_n.jpg" style="margin-left: 1em; margin-right: 1em;">
          <img border="0" data-original-height="850" data-original-width="754" height="400" src="https://blogger.googleusercontent.com/img/b/R29vZ2xl/AVvXsEhkg_O1JXShdWTb94ZDvp8hJPjGwFhpMoK7HToOQv9IFfHqsHIqNAO4opoIU9vr-9F3gyOGN1lhlZBmSkFs_09DsEfCQEKelZZuCRDlmv2iSIlme0QMAHy3ph7_6EanofKzkuIsbk4gUdDJUcj_zBFSvjRI5naf4SjncQKKi5x6kGSmdQ_P6T73MJOU5Kc/s850/434413121_941176564682583_6943969356681902152_n.jpg" srcset="https://blogger.googleusercontent.com/img/b/R29vZ2xl/AVvXsEhkg_O1JXShdWTb94ZDvp8hJPjGwFhpMoK7HToOQv9IFfHqsHIqNAO4opoIU9vr-9F3gyOGN1lhlZBmSkFs_09DsEfCQEKelZZuCRDlmv2iSIlme0QMAHy3ph7_6EanofKzkuIsbk4gUdDJUcj_zBFSvjRI5naf4SjncQKKi5x6kGSmdQ_P6T73MJOU5Kc/s850/434413121_941176564682583_6943969356681902152_n.jpg" width="355"/>
         </a>
        </div>
       </div>
      </div>
     </span>
    </div>
   </div>
  </div>
 </div>
 <div style="clear: both;">
 </div>
</div>
</div>


<div class='source'><p>Source: <a href="https://proletaricomunisti.blogspot.com/2024/03/pc-30-marzo-diritto-di-sciopero-il.html">https://proletaricomunisti.blogspot.com/2024/03/pc-30-marzo-diritto-di-sciopero-il.html</a></p></div>
</div>
</body></html>