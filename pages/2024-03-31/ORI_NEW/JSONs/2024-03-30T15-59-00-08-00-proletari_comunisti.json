{"title": "pc 30 marzo - Egitto di Al Sisi collabora all'assedio israeliano di Gaza al valico di Rafah - contro i solidali che vogliono rompere questo assedio", "published time": "2024-03-30T15:59:00+08:00", "images": [], "content": "<div class=\"post-body entry-content\" id=\"post-body-5966007394828131841\" itemprop=\"description articleBody\">\n <p>\n  <span>\n   <b>\n    Gaza, presidente di Music for Peace respinto al Cairo e rimpatriato: bloccata la missione umanitaria\n   </b>\n  </span>\n </p>\n <div>\n  <p>\n   <b>\n    Stefano Rebora era diretto al valico di Rafah per \nscortare all'interno della Striscia gli aiuti umanitari partiti da \nGenova\n   </b>\n  </p>\n </div>\n <p>\n  <b>\n   Genova\n  </b>\n  . Bloccata sul nascere\n  <b>\n   la missione umanitaria di Music for Peace a Gaza\n  </b>\n  ,\n iniziata nei giorni scorsi ma terminata poche ore dopo nell\u2019aeroporto \ndel Cairo, in Egitto. Il presidente della organizzazione genovese,\n  <b>\n   Stefano Rebora,\n  </b>\n  diretto al valico di Rafah per scortare gli aiuti umanitari raccolti in queste settimane, \u00e8 stato infatti\n  <b>\n   fermato in aeroporto appena sbarcato\n  </b>\n  ,\n portato nelle stanze di controllo, dove \u00e8 stato interrogato e fatto \naspettare ore in attesa di accertamenti da parte delle autorit\u00e0 \negiziane.\n </p>\n <div>\n  <div id=\"m_-6969629196918957217m_-6663709734957178504gmail-div-gpt-ad-PN-BOXFULL-02_1000\">\n   <div id=\"m_-6969629196918957217m_-6663709734957178504gmail-google_ads_iframe_/18796508/PN-BOXFULL-02_0__container__\" style=\"border: 0pt;\">\n   </div>\n  </div>\n </div>\n <p>\n  <b>\n   Le operazioni di controllo sono terminate decine di minuti dopo,\n  </b>\n  con il respingimento di fatto dell\u2019attivista, rientrato forzatamente in\n Italia il 27 marzo: \u201cPreclusa la possibilit\u00e0 di svolgere l\u2019attivit\u00e0 per\n cui \u00e8 preposta e per cui, soprattutto in una situazione di emergenza di\n questa portata, dovrebbe ricevere supporto da ogni istituzione\u201d, come \nsi legge nella nota stampa diffusa dalla organizzazione sui canali \nsocial.\n </p>\n <p>\n  Un episodio che si aggiunge\n  <b>\n   ad una serie di azioni repressive portate avanti dalle autorit\u00e0 egiziane\n   <span>\n   </span>\n  </b>\n </p>\n <a name=\"more\">\n </a>\n <b>\n  in questi anni nei confronti di Rebora\n </b>\n , da anni attivo in diverse missioni umanitarie a Gaza come in altri \ncontesti di necessit\u00e0. A riportarli lo stesso comunicato stampa \ndell\u2019organizzazione: \u201cNel 2018 a seguito dell\u2019inizio degli intensi \nbombardamenti sulla Striscia di Gaza, la squadra di missione di Music \nfor Peace \u00e8 costretta al rientro. Il presidente Stefano Rebora conduce \nil team al border di uscita, dopo aver effettuato il coordinamento. \nViene respinta l\u2019uscita e posticipata al giorno dopo. La mattina \nsuccessiva lo staff di Music for Peace si ripresenta la border e dal \nlato palestinese viene fatto passare. Fermato invece dal lato egiziano, \nche per le verifiche del caso la Guardia Nazionale invita i cooperanti \nad attendere. Dopo 5 ore viene rigettata la richiesta di uscita. Stefano\n Rebora, in qualit\u00e0 di capo missione, spiega che \u00e8 necessaria l\u2019uscita \nimmediata per questioni di sicurezza. Da qui nasce un confronto verbale \ncon l\u2019ufficiale in turno il quale, ritenendosi offeso, strappa di mano i\n passaporti allo staff dichiarando \u201cadesso vi faccio uscire io\u201d. I \nvolontari di Music for Peace sono obbligati ad accodarsi al pullman (che\n trasporta i palestinesi riusciti ad uscire dal valico) con destinazione\n Cairo perch\u00e9 i passaporti viaggiano con la polizia. Arrivati \nnell\u2019aeroporto cairota vengono rinchiusi nelle stanze di accertamento, \nprivi di ogni effetto personale e di documenti.\n <b>\n  La console \nitaliana Cecilia Bonilla Taviani raggiunge i cooperanti di Music for \nPeace in aeroporto e riesce attraverso una mediazione a farli uscire \ndalla stanza\n </b>\n . Vengono scortati dalla polizia locale sull\u2019aereo e fatti partire per l\u2019Italia\u201d.\n <p>\n </p>\n <p>\n </p>\n <p>\n  <b>\n   Situazione simile si verifica nel 2018 quando questa volta Rebora viene fermato direttamente in aeroporto:\n  </b>\n  \u201cA seguito della ricezione di tutti i permessi per il transito del \npersonale di missione e dei container, Stefano Rebora atterra al Cairo. \nIn uscita viene fermato, messo in stato di fermo e recluso nelle stanze \ndi accertamento. Dopo 8 ore di privazione di qualsiasi diritto \npersonale, l\u2019ambasciatore Giampaolo Cantini giunge in aeroporto, riesce a\n incontrare Rebora. Nonostante l\u2019intervento dell\u2019Avvocato di Ambasciata \nviene impedito, per la prima volta, l\u2019ingresso su territorio egiziano al\n presidente della ong senza fornire motivazione alcuna neppure alla \npropria Ambasciata. Rebora viene scortato dalla polizia sul primo aereo \ndisponibile per l\u2019Italia\u201d.\n </p>\n <div>\n  <div id=\"m_-6969629196918957217m_-6663709734957178504gmail-div-gpt-ad-PN-INCONTENT-01\">\n   <div id=\"m_-6969629196918957217m_-6663709734957178504gmail-google_ads_iframe_/18796508/PN-INCONTENT-01_0__container__\" style=\"border: 0pt;\">\n   </div>\n  </div>\n </div>\n <p>\n  <b>\n   Si arriva quindi all\u2019ultimo episodio di due giorni fa\n  </b>\n  .\n \u201cIl problema fondamentale \u2013 evidenzia Rebora \u2013 non \u00e8 tanto il \ntrattamento poco ospitale ricevuto \u201cSe fossi stato un turista? Magari \nscambiato per un\u2019altra persona? Non avendo determinati contatti e una \nstruttura preparata a fare fronte a un\u2019emergenza di questo tipo, come \navrei potuto dare mie notizie? Una volta tolto il cellulare dalle mani \nsei in bal\u00eca di un sistema che mette gravemente a repentaglio la propria\n sicurezza personale\u201d. Non solo questo risulta essere il problema, \nRebora prosegue: \u201c\n  <b>\n   se la situazione del 2014 non fosse stata lasciata precipitare nell\u2019oblio, forse avremmo potuto evitare altri eventi gravissimi\n  </b>\n  \u201d.\n </p>\n Da\n gennaio scorso l\u2019ong genovese ha lavorato quotidianamente, in stretto \ncontatto con l\u2019Ambasciata che rappresenta l\u2019Italia in Egitto e la ERC \n(Egyptian Red Crescent), alla preparazione di questo convoglio \n\u201cfondamentale alla risposta della grave crisi umanitaria in Striscia di \nGaza\u201d. Sono state inviate Note Verbali al Ministero degli Esteri \negiziano c\n <b>\n  he ha sempre risposto in maniera positiva al transito del personale e dei materiali.\n </b>\n Nell\u2019invio delle richieste ufficiali alle Autorit\u00e0 locali sono sempre \nstati allegati nominativi e documenti dello staff di missione. Conclude \ncos\u00ec Stefano Rebora: \u201cSe \u00e8 vero che i problemi sono solo nei miei \nconfronti (comunicano infatti gli egiziani che il respingimento \u00e8 \u201cAd \npersonam\u201d) \u00e8 altrettanto oggettivo c\n <b>\n  he se da una macchina levi il motore, il mezzo rimane fermo\n </b>\n \u201d\n <div style=\"clear: both;\">\n </div>\n</div>", "pdf_content": "", "pdf_links": [], "description": "Gaza, presidente di Music for Peace respinto al Cairo e rimpatriato: bloccata la missione umanitaria                                        ...", "author": ["maoist"], "source": "https://proletaricomunisti.blogspot.com/2024/03/pc-30-marzo-egitto-di-al-sisi-collabora.html", "source_name": "proletari comunisti"}