{"title": "pc 30 marzo - Salari operai e profitti dei padroni - una denuncia", "published time": "2024-03-30T14:45:00+08:00", "images": [], "content": "<div class=\"post-body entry-content\" id=\"post-body-5138970087302392796\" itemprop=\"description articleBody\">\n <h1>\n  <span>\n   Da\n uno studio della CGIL risulta chiaro che i salari operai sono molto pi\u00f9\n bassi rispetto a Francia e Germania. Landini dovrebbe essere il primo a\n chiedersi perch\u00e9 visto che guida il sindacato pi\u00f9 forte di questo \npaese.\n  </span>\n </h1>\n <p class=\"has-medium-font-size\">\n  Caro Operai Contro, insieme a un \nsindacalismo rinunciatario, che non si decide o non vuole \u201cdissotterrare\n l\u2019ascia di guerra\u201d (metafora dai racconti sui Pellerossa) vi sono \nalmeno 2 macigni che strutturalmente tengono bassi i salari in Italia, \nmolto prima che la situazione peggiorasse con il Jobs Act di Renzi e la \n\u201cRiforma\u201d della Fornero.\n  <br/>\n  Uno di questi macigni risale all\u2019abolizione \ndella \u201cscala mobile\u201d 1992 (che indicizzava i salari al carovita) e \nl\u2019altro \u00e8 costituito dalla \u201clegge Biagi\u201d 2003, con la sua \u201cvariet\u00e0\u201d di \ntipologie contrattuali \u201catipiche\u201d.\n  <br/>\n  Nel 2002 l\u2019anno prima del varo \ndella legge Biagi, su un totale di 15.849.000 lavoratori dipendenti,\n  <span>\n  </span>\n </p>\n <a name=\"more\">\n </a>\n l\u201984% era a contratto permanente a tempo pieno, 13.300.000 lavoratori.\n <br/>\n 20\n anni dopo nel 2022, il totale dei lavoratori dipendenti arriva a \n18.123.000 (pi\u00f9 14,3%) ovvero aumenta di 2.274.000. Ma al loro interno i\n dipendenti permanenti a tempo pieno, calano di 842 mila, scendendo \ndall\u201984% del 2022 al 68% del 2022.\n <br/>\n Di converso i dipendenti con \ncontratti precari cosiddetti \u201catipici\u201d, (compresi i part \u2013 time di cui \noggi il 58% sono involontari) raddoppiano dal 16% del 2002 al 32% del \n2022.\n <br/>\n In questo contesto di base sono proliferati 11 milioni di \nlavoratori precari, (di cui 10 nel settore privato) sono oggi il 58,6% \ndei lavoratori dipendenti!\n <br/>\n Ma per il governo non \u00e8 uno scandalo, tanto meno un\u2019emergenza!\n <br/>\n I\n salari in Italia sono bassi prima di tutto perch\u00e9 \u00e8 la paga oraria che \u00e8\n bassa! Prima ancora del raffronto delle ore lavorate con altri paesi.\n <br/>\n Questo\n va ricordato davanti ai dati dello studio Cgil che denuncia come, \nnonostante il record per ore lavorate in Italia, 1.563 in media l\u2019anno \nnel 2022, contro 1.295 di un tedesco e 1.427 di un francese, corrisponda\n il seguente divario in busta paga: 31.500 euro lordi medi in Italia, \n45.500 euro in Germania, 41.700 euro in Francia.\n <br/>\n In Italia sono 10 \nmilioni i lavoratori del settore privato con busta paga sotto i 17 mila \neuro lordi all\u2019anno. Tra questi 5,7 milioni di dipendenti sotto i 10.700\n euro, che significa poco pi\u00f9 di 800 euro lordi al mese.\n <br/>\n Per quanto \nriguarda il potere d\u2019acquisto, mentre l\u2019inflazione accumulata tra il \n2021 e il 2023 \u00e8 stata del 17,3%, i salari ne hanno recuperata una parte\n irrisoria. Oltre la met\u00e0 dei lavoratori dipendenti, continua a non \nvedersi rinnovare il contratto di lavoro scaduto anche da 5 \u2013 10 anni.\n <br/>\n Il\n sindacato confederale ha una palla al piede al suo interno, che non \nvuole lo scontro diretto n\u00e9 con la controparte naturale, gli \nindustriali; n\u00e9 con il governo Meloni. Questo se ne approfitta, snobba e\n riduce a pura formalit\u00e0 gli incontri e le richieste dello stesso \nsindacato confederale.\n <br/>\n Tutto andr\u00e0 avanti cos\u00ec finch\u00e9 la \nmobilitazione collettiva degli operai e dei lavoratori non metter\u00e0 in \ncrisi l\u2019attendismo sindacale, ed allora al governo Meloni servir\u00e0 \nveramente un elmetto per proteggersi dalla rabbia di chi pur lavorando a\n pieno ritmo non riesce ad arrivare a fine mese, sempre che porti a casa\n la pelle.\n <br/>\n Saluti\n <strong>\n  Oxervator\n </strong>\n .\n <p>\n </p>\n <div style=\"clear: both;\">\n </div>\n</div>", "pdf_content": "", "pdf_links": [], "description": "Da  uno studio della CGIL risulta chiaro che i salari operai sono molto pi\u00f9  bassi rispetto a Francia e Germania. Landini dovrebbe essere il...", "author": ["maoist"], "source": "https://proletaricomunisti.blogspot.com/2024/03/pc-30-marzo-salari-operai-e-profitti.html", "source_name": "proletari comunisti"}