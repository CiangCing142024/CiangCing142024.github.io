{"title": "pc 16 novembre - Verso lo sciopero generale del 29, come rivolta sociale", "published time": "2024-11-16T16:03:00+08:00", "images": [], "content": "<div class=\"post-body entry-content\" id=\"post-body-8830331756072193037\" itemprop=\"description articleBody\">\n <p>\n  Il 29 novembre \u00e8\nstato indetto uno sciopero generale. \u00c8 uno sciopero generale contro\nil governo, contro la sua manovra economica antioperaia e\nantipopolare, a favore dei ricchi e dei padroni che, nello stesso\ntempo, taglia ulteriormente la sanit\u00e0, la scuola e tanto altro.\n </p>\n <p style=\"line-height: 100%; margin-bottom: 0cm;\">\n  <b>\n   Noi siamo\nfavorevoli allo sciopero generale e vi parteciperemo, e invitiamo\ntutti gli operai, i lavoratori, le masse popolari a partecipare a\nquesto sciopero.\n  </b>\n </p>\n <p style=\"line-height: 100%; margin-bottom: 0cm;\">\n  Ma non sono solo le\ncondizioni dei lavoratori e delle masse popolari colpiti nei salari,\nnel lavoro, nei diritti, nelle condizioni di lavoro e di sicurezza,\nin fabbrica e fuori dalla fabbrica, sul territorio che richiedono lo\nsciopero generale, in questa occasione \u00e8 necessario che gli operai,\ni lavoratori e le masse popolari prestino estrema attenzione ad\n  <b>\n   altre\nquestioni legate a questo sciopero che sono inaccettabili\n  </b>\n  e che\nspiegano anche perch\u00e8 il Segretario della Cgil, Landini (la Cgil\ninsieme alla Uil sono promotori di questo sciopero generale) ha\ndovuto dire che a fronte delle politiche governative e della\nsituazione generale che c'\u00e8 nel paese \u201csarebbe necessaria una\n  <b>\n   rivolta sociale\u201d.\n  </b>\n </p>\n <p style=\"line-height: 100%; margin-bottom: 0cm;\">\n  Noi non crediamo\nalle \u201crivolte sociali\u201d promosse dal sindacato confederale, Cgil\ncompresa. In tutti questi anni le condizioni degli operai e dei\nlavoratori, delle masse popolari su tutti i terreni sono peggiorate,\ne non solo con questo governo ma anche con tutti i precedenti\ngoverni, e Landini non ha mai parlato di \u201crivolta sociale\u201d n\u00e9\ntanto meno gli scioperi che questi sindacati hanno promosso hanno\navuto un carattere di combattivit\u00e0, di forza che potesse\ncorrispondere agli interessi dei lavoratori e alle necessit\u00e0 che le\nforme di lotta si adeguino a questi interessi.\n </p>\n <p style=\"line-height: 100%; margin-bottom: 0cm;\">\n  La rivolta sociale\nin questo paese \u00e8 da tempo che sarebbe necessaria. A parlare di\nrivolta sociale, per\n  <span>\n  </span>\n </p>\n <a name=\"more\">\n </a>\n quanto ci riguarda, siamo stati innanzitutto\nnoi, anche se pensiamo che tutte le organizzazioni sindacali di base\nche hanno promosso scioperi e iniziative sicuramente sarebbero\nfavorevoli a una rivolta sociale, ma noi ne abbiamo parlato come\nnecessit\u00e0 del movimento dei lavoratori. I lavoratori senza passare\nalla rivolta sociale non possono difendere le loro condizioni di vita\ne di lavoro, i loro diritti, n\u00e9 possono strappare risultati ai\ngoverni, questo in generale ma in particolare con questo governo che\nper sue caratteristiche \u00e8 organicamente antioperaio e antipopolare\nperch\u00e9 sostenitore di una forma di governo e di un programma di\nstampo fascista.\n <p>\n </p>\n <p style=\"line-height: 100%; margin-bottom: 0cm;\">\n  Quindi noi siamo\nincondizionatamente per la rivolta sociale e siamo\nincondizionatamente perch\u00e8 lo sciopero del 29 non sia la\ntradizionale passeggiata con i cortei, in cui pi\u00f9 che il comizio dei\nsegretari sindacali non ci aspettiamo.\n </p>\n <p style=\"line-height: 100%; margin-bottom: 0cm;\">\n  <b>\n   Siamo perch\u00e9 lo\nsciopero generale sia un momento effettivo di rivolta sociale\n  </b>\n  ,\nanche nelle forme, nei contenuti e, nello stesso tempo, siccome una\nrivolta sociale non si improvvisa se non quando \u00e8 spontanea, \u00e8\nevidente che non basta dichiarare sciopero per il giorno 29 novembre\ne parlare di rivolta perch\u00e9 questa rivolta sociale ci sia\neffettivamente.\n </p>\n <p style=\"line-height: 100%; margin-bottom: 0cm;\">\n  Per\u00f2 aver posto la\nnecessit\u00e0 di una rivolta sociale in occasione di questo sciopero \u00e8\ngiusto e necessario e diventa ancora pi\u00f9 giusto e necessario quando\nvediamo come il governo ha reagito a questa parola d'ordine.\n </p>\n <p style=\"line-height: 100%; margin-bottom: 0cm;\">\n  Il capo dei\nparlamentari di Fratelli d'Italia ha immediatamente detto:\n\u201cattenzione Landini che quello che dici \u00e8 passibile di reato\u201d,\nquindi, sostanzialmente ha minacciato Landini, il sindacato e coloro\nche hanno promosso questo sciopero considerandolo pericoloso per\nl'ordine pubblico, per l'ordine statale, tale che andrebbe\nincriminato il capo del sindacato maggioritario nel nostro paese che\nha parlato in questi termini dello sciopero.\n </p>\n <p style=\"line-height: 100%; margin-bottom: 0cm;\">\n  Quindi questo\ngoverno risponde con le minacce di repressione nei confronti di uno\nsciopero generale indetto dai sindacati maggioritari in questo paese:\n  <b>\n   questo \u00e8 fascismo!\n  </b>\n  Questa \u00e8 un'attitudine fascista\ndittatoriale al servizio dei padroni, della grande finanza e dello\nStato del Capitale, che il governo ha inserito nel contesto della\ndialettica dello scontro sociale.\n </p>\n <p style=\"line-height: 100%; margin-bottom: 0cm;\">\n  Quindi\n  <b>\n   \u00e8 una\nragione in pi\u00f9 per fare questo sciopero\n  </b>\n  , \u00e8 una ragione in pi\u00f9\nper mobilitare effettivamente i lavoratori nelle forme che \u00e8\npossibile nell'attuale situazione perch\u00e9 rispondano non solo\nrivendicando il cambio della manovra economica, come rivendicano i\nsindacati confederali, non solo facendo proprie le rivendicazioni che\nvengono da ampie parti dei sindacati di base, compreso noi che\npromuoviamo autonomamente questo sciopero generale, ma assumendo il\nfatto che\n  <b>\n   il governo vuole lo scontro sociale, vuole imporre con\nla minacce dell\u2019ordine pubblico, con l\u2019attacco ai sindacati, al\ndiritto di sciopero, la sua politica economica\n  </b>\n  , che \u00e8 la\npolitica dei padroni, dei capitalisti.\n </p>\n <p style=\"line-height: 100%; margin-bottom: 0cm;\">\n  Su questo il 29, noi\nche per la rivolta sociale lo siamo per davvero, saremo sicuramente\nin campo, nelle manifestazioni che pensiamo debbano essere di tutti,\nlarghe, perch\u00e9\n  <b>\n   l'attacco del governo \u00e8 a tutti;\n  </b>\n  <span style=\"font-weight: normal;\">\n  </span>\n  <span style=\"font-weight: normal;\">\n   i\n  </span>\n  n questo caso\n  <b>\n   siamo\nperch\u00e9 ci siano manifestazioni comuni, unitarie, innanzitutto sul\nterritorio\n  </b>\n  , perch\u00e9 solo sul territorio si pu\u00f2 stabilire un\nrapporto tra l'effettivo sciopero sui posti di lavoro - che \u00e8\ndifficile per tutti - e una mobilitazione fuori dai posti di lavoro,\nin momenti che raccolgono le forze dei lavoratori, in particolare dei\nlavoratori impegnati in vertenze a difesa del lavoro.\n </p>\n <p style=\"line-height: 100%; margin-bottom: 0cm;\">\n  Il 29 novembre noi\nfacciamo appello allo sciopero e alle manifestazioni di piazza perch\u00e9\nsiano una forte denuncia e opposizione ai padroni e al governo e che\nassumano la parola d'ordine della rivolta sociale necessaria a\ncambiare le cose.\n </p>\n <p style=\"line-height: 100%; margin-bottom: 0cm;\">\n  <b>\n   La rivolta\nsociale serve innanzitutto ai lavoratori a cambiare il loro\natteggiamento\n  </b>\n  perch\u00e9 non solo \u00e8 colpa delle direzioni sindacali\no della limitata forza delle organizzazioni sindacali di base se in\nquesto paese non si riesce a fare una lotta seria, vera, a difesa\ndelle condizioni di vita, di lavoro, di salario dei lavoratori e\ndelle ampie masse popolari, con una larga parte precaria, di poveri,\ndi disoccupati, ma questo dipende anche dall'atteggiamento dei\nlavoratori che scelgono una posizione passiva e di attesa o che si\nlamentano ma non si assumono le loro responsabilit\u00e0 di partecipare\nagli scioperi,\n  <b>\n   di non considerare che lo sciopero \u00e8 la principale\narma dei lavoratori per difendere diritti, salari, lavoro e dignit\u00e0\n  </b>\n  .\n </p>\n <p style=\"line-height: 100%; margin-bottom: 0cm;\">\n  <a name=\"_GoBack\">\n  </a>\n  Noi pensiamo che lo sciopero debba servire innanzitutto ai lavoratori\nper permettergli di avere la possibilit\u00e0, lo strumento, il canale,\nil riferimento, l'occasione perch\u00e9 si scenda in lotta, perch\u00e9 solo\nla lotta e lo sciopero sono le armi che in questo momento possono\nservire ai lavoratori per difendersi dagli attacchi dei padroni ma\nsoprattutto per ricostruire la loro forza, la loro dignit\u00e0, la loro\nvolont\u00e0 di difendere gli interessi di classe e di comprendere che in\nquesto paese padroni e governo marciano verso il fascismo, verso la\ndittatura aperta, perch\u00e9 vogliono che tutto sia a loro favore e\nniente a favore dei lavoratori.\n </p>\n <p style=\"line-height: 100%; margin-bottom: 0cm;\">\n  <br/>\n </p>\n <div style=\"clear: both;\">\n </div>\n</div>", "pdf_content": "", "pdf_links": [], "description": "Il 29 novembre \u00e8 stato indetto uno sciopero generale. \u00c8 uno sciopero generale contro il governo, contro la sua manovra economica antioperaia...", "author": ["fannyhill"], "source": "https://proletaricomunisti.blogspot.com/2024/11/pc-16-novembre-verso-lo-sciopero.html", "source_name": "proletari comunisti"}