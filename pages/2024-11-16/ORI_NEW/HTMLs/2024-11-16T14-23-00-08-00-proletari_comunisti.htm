<html><body>
<div class='article'>
<div class='title'><h1>pc 16 novembre - L’attacco ai giudici continua: è la volta del ministro Urso</h1></div>
<hr/>
<div class='metadata'>
<meta property="author" content="prolcompal"/>
<meta property="description" content="Attaccare i giudici italiani di volta in volta, tenendoli sotto pressione, è diventato un gioco a staffetta tra i ministri di questo gover..."/>
<meta property="published_time" content="2024-11-16T14:23:00+08:00"/>
<meta property="images" content="https://blogger.googleusercontent.com/img/b/R29vZ2xl/AVvXsEjAEmjnDKC0oIG1oJKD9ML_AICil118WV_h5T_33Ap-DZpgj9sUP1gmA0d4qeFEQbqEQEFnqdyJMFXurDGGzhc0qvPGJz29WNiWKFmIKbAT5yJHb9KEYBlrzWlrJ2bSAoheGirbMc0IfqJVQ1XJDuZrN3wOzzINUHNOGn54E1iebmupIlwlg-xhgFvoi2vt/s970/depuratore%20priolo.jpg"/>
Author: prolcompal
<br>
Description: Attaccare i giudici italiani di volta in volta, tenendoli sotto pressione, è diventato un gioco a staffetta tra i ministri di questo gover...
<br>
Published Time: 2024-11-16T14:23:00+08:00
<br>
Images: <a href="https://blogger.googleusercontent.com/img/b/R29vZ2xl/AVvXsEjAEmjnDKC0oIG1oJKD9ML_AICil118WV_h5T_33Ap-DZpgj9sUP1gmA0d4qeFEQbqEQEFnqdyJMFXurDGGzhc0qvPGJz29WNiWKFmIKbAT5yJHb9KEYBlrzWlrJ2bSAoheGirbMc0IfqJVQ1XJDuZrN3wOzzINUHNOGn54E1iebmupIlwlg-xhgFvoi2vt/s970/depuratore%20priolo.jpg">000000.jpg</a>
</div>
<div class='content'>
<div class="post-body entry-content" id="post-body-3919734649394857316" itemprop="description articleBody">
 <p>
 </p>
 <div style="text-align: center;">
  <a href="https://blogger.googleusercontent.com/img/b/R29vZ2xl/AVvXsEjAEmjnDKC0oIG1oJKD9ML_AICil118WV_h5T_33Ap-DZpgj9sUP1gmA0d4qeFEQbqEQEFnqdyJMFXurDGGzhc0qvPGJz29WNiWKFmIKbAT5yJHb9KEYBlrzWlrJ2bSAoheGirbMc0IfqJVQ1XJDuZrN3wOzzINUHNOGn54E1iebmupIlwlg-xhgFvoi2vt/s970/depuratore%20priolo.jpg" style="margin-left: 1em; margin-right: 1em;">
   <img border="0" data-original-height="485" data-original-width="970" height="160" src="https://blogger.googleusercontent.com/img/b/R29vZ2xl/AVvXsEjAEmjnDKC0oIG1oJKD9ML_AICil118WV_h5T_33Ap-DZpgj9sUP1gmA0d4qeFEQbqEQEFnqdyJMFXurDGGzhc0qvPGJz29WNiWKFmIKbAT5yJHb9KEYBlrzWlrJ2bSAoheGirbMc0IfqJVQ1XJDuZrN3wOzzINUHNOGn54E1iebmupIlwlg-xhgFvoi2vt/s970/depuratore%20priolo.jpg" srcset="https://blogger.googleusercontent.com/img/b/R29vZ2xl/AVvXsEjAEmjnDKC0oIG1oJKD9ML_AICil118WV_h5T_33Ap-DZpgj9sUP1gmA0d4qeFEQbqEQEFnqdyJMFXurDGGzhc0qvPGJz29WNiWKFmIKbAT5yJHb9KEYBlrzWlrJ2bSAoheGirbMc0IfqJVQ1XJDuZrN3wOzzINUHNOGn54E1iebmupIlwlg-xhgFvoi2vt/s970/depuratore%20priolo.jpg" width="320"/>
  </a>
 </div>
 <span style="text-align: justify;">
  Attaccare i giudici italiani di
volta in volta, tenendoli sotto pressione, è diventato un gioco a staffetta tra
i ministri di questo governo: dal lurido fascio-leghista Salvini a Urso, ma
naturalmente chi si è riservato il ruolo principale in questo attacco è la
Meloni che ha trovato nel suo amico Musk un’ottima spalla a stelle e strisce.
 </span>
 <p>
 </p>
 <p class="MsoNormal" style="text-align: justify;">
  L’obbiettivo è naturalmente
quello di screditare agli occhi dell’opinione pubblica a tal punto i magistrati
da metterli in difficoltà e garantirsi un sostegno nel loro attacco che tende a
metterli sotto tutela del governo; l’attacco principale di questi giorni è
soprattutto sull’Albania ma non si disdegnano affatto tutte le altre occasioni
come quella afferrata al volo dall’attuale ministro delle Imprese e del Made in
Italy Adolfo Urso.
  <o:p>
  </o:p>
 </p>
 <p class="MsoNormal" style="text-align: justify;">
  E il pretesto in questo caso è
stata la sentenza sul depuratore Ias Spa (Industria Acqua Siracusana) della
  <span>
  </span>
 </p>
 <a name="more">
 </a>
 zona industriale di Priolo Gargallo. La questione come scrivono alcuni
quotidiani è abbastanza complicata e va avanti da alcuni anni a colpi di
decreti (un po’ come succede alla ex Ilva di Taranto). Sintetizzando: da tempo
il depuratore che deve trattare gli scarichi delle industrie della zona, non
funziona e invece di depurare inquina, e per questo da due anni è stato posto
sotto sequestro da parte del magistrato di Siracusa; il governo ha fatto
ricorso e lo ha perso perché il Tribunale del riesame di Roma ha dato ragione
al giudice di Siracusa, per cui “le imprese della zona (alcune grandi come
Isab, Versalis, Sonatrach e Sasol) non potranno conferire all’impianto i loro
reflui industriali.”
 <o:p>
 </o:p>
 <p>
 </p>
 <p class="MsoNormal" style="text-align: justify;">
  E questa altra sberla data “in
punta di diritto” come dicono gli avvocati, ha fatto imbestialire Urso che,
inferocito, ha accusato i giudici: “Per colpire il governo colpiscono il Paese”,
una frase senza senso, visto che i giudici applicano le leggi e visto
soprattutto che da anni le popolazioni locali protestano per il “disastro
ambientale” come dicono le sentenze.
  <o:p>
  </o:p>
 </p>
 <p class="MsoNormal" style="text-align: justify;">
  Ma Urso non ci sta e tira in
ballo naturalmente non solo l’“interesse generale”, ma anche strumentalmente il
futuro degli operai! «Ancora una volta la decisione di un Tribunale rischia di
vanificare l’azione di governo a tutela dell’interesse generale. Stavolta ad
essere colpito è proprio il diritto al lavoro di migliaia di persone in una
zona strategica della Sicilia.”
  <o:p>
  </o:p>
 </p>
 <p class="MsoNormal" style="text-align: justify;">
  I giudici, quindi, vorrebbero “vanificare
l’azione del governo”, come ripete ad ogni passo pure il fascioleghista
Salvini, ma perché dovrebbero?
  <o:p>
  </o:p>
 </p>
 <p class="MsoNormal" style="text-align: justify;">
  Per quanto riguarda la questione
del depuratore, la situazione è certo complicata e si è incancrenita nel tempo,
ma il ministro Urso, come tutto il suo governo, non può assolutamente farsi
portavoce degli interessi delle migliaia di lavoratori coinvolti, e che in
questo rimpallo di sentenze e responsabilità pagano tutto sulla propria pelle; tocca
a questi lavoratori rappresentare i propri interessi di classe ed entrare in
campo con la lotta necessaria contro i padroni che inquinano e il governo, regionale e nazionale, che
li sostiene.
  <o:p>
  </o:p>
 </p>
 <div style="clear: both;">
 </div>
</div>
</div>


<div class='source'><p>Source: <a href="https://proletaricomunisti.blogspot.com/2024/11/pc-16-novembre-lattacco-ai-giudici.html">https://proletaricomunisti.blogspot.com/2024/11/pc-16-novembre-lattacco-ai-giudici.html</a></p></div>
</div>
</body></html>