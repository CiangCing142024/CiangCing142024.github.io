<html><body>
<div class='article'>
<div class='title'><h1>pc 15 novembre - Basta armi a Israele - MANIFESTAZIONE DEL 16 NOVEMBRE a Torino</h1></div>
<hr/>
<div class='metadata'>
<meta property="author" content="maoist"/>
<meta property="description" content="Contro l’occidente genocida, colonizzatore e guerrafondaio, resistenza fino alla vittoria. Manifestazione regionale 16 novembre  Da più di u..."/>
<meta property="published_time" content="2024-11-15T15:46:00+08:00"/>
<meta property="images" content=""/>
Author: maoist
<br>
Description: Contro l’occidente genocida, colonizzatore e guerrafondaio, resistenza fino alla vittoria. Manifestazione regionale 16 novembre  Da più di u...
<br>
Published Time: 2024-11-15T15:46:00+08:00
<br>
Images: 
</div>
<div class='content'>
<div class="post-body entry-content" id="post-body-3820031282530104763" itemprop="description articleBody">
 <p>
  <b>
   <span>
    Contro l’occidente genocida, colonizzatore e guerrafondaio, resistenza fino alla vittoria. Manifestazione regionale 16 novembre
   </span>
  </b>
 </p>
 <p>
  Da più di un anno, il mondo assiste in silenzio ad un genocidio trasmesso per la prima volta in diretta streaming.
  <br/>
  La striscia di Gaza è devastata, decine di migliaia di vittime, donne, 
uomini e bambini subiscono una violenza quotidiana e implacabile delle 
bombe israeliane.
  <br/>
  Secondo un gruppo di medici americani operanti a Gaza, le vittime sono 
circa 119.000, mentre la rivista Lancet stima un totale di oltre 
180.000.
  <br/>
  Questo genocidio si inserisce nel più ampio progetto sionista di 
colonialismo di insediamento e di pulizia etnica del popolo palestinese 
dalle loro terre, un progetto iniziato nel 1948 che prosegue 
imperterrito sino ad oggi.
  <br/>
  L’occupazione israeliana non accenna a fermare la sua furia genocida che
 viene giustificata da narrazioni e ideologie islamofobe e arabofobe che
 non fanno altro che dipingere il popolo palestinese e arabo come un 
manipolo di terroristi violenti.
  <br/>
  La retorica usata da Israele nel descrivere le persone palestinesi come 
animali umani ha il principale obiettivo di deumanizzarle.
 </p>
 <p>
  Le
 comunità palestinesi non sono brutalmente attaccate solo a Gaza ma 
anche in Cisgiordania, dove i coloni armati devastano i villaggi.
  <br/>
  Recentemente, la macchina di guerra israeliana ha esteso il proprio 
raggio di sterminio e di
  <span>
  </span>
 </p>
 <a name="more">
 </a>
 colonialismo in Libano, Siria, Yemen e Iran, 
causando migliaia di vittime e mirando al progetto di costruzione della 
“Grande Israele”.
 <br/>
 Nonostante l’ampliamento del massacro, e le mire di guerra di Israele 
che coinvolgono sempre più Paesi e soggetti, la comunità internazionale 
continua vigliaccamente a giustificare l’operato israeliano mostrando 
visibilmente come sia la prima ad avere profondi interessi politici ed 
economici nel mantenere attiva la colonizzazione e la guerra nei 
confronti di questi paesi.
 <br/>
 La complicità attiva dell’Occidente e degli Stati Uniti è da sempre stata un perno fondante
 <br/>
 nell’occupazione e nello sterminio della popolazione palestinese, in 
particolare gli Stati Uniti che hanno recentemente stanziato oltre 20 
milioni di dollari per sostenere l’esercito israeliano, oltre al 
mantenimento di un ponte aereo per favorire la fornitura di materiale 
bellico.
 <br/>
 Una complicità che si estende anche nella recente sospensione dei fondi 
UNRWA da parte dell’entità sionista, che ha visto la comunità 
internazionale ancora una volta ricoprire un ruolo di profonda 
passività.
 <br/>
 Anche l’Italia gioca un ruolo fondamentale: invece di opporsi, il 
governo italiano supporta politicamente il genocidio e l’occupazione, 
rifiutando di condannarlo nelle sedi internazionali, e si colloca al 
terzo posto mondiale per esportazioni di armi verso Israele. Questo 
significa che armi e munizioni prodotte in Italia finiscono nelle mani 
di chi perpetua il massacro in Palestina e che le collaborazioni 
accademiche e scientifiche italiane con istituzioni israeliane 
sostengono direttamente e indirettamente un complesso militare 
oppressivo.
 <br/>
 Solo in Piemonte la Leonardo S.p.A, una delle maggiori aziende nella 
quali si produce materiale bellico esportato poi in Israele, ha ben 
quattro sedi, collaborando non solo con industrie private ma anche con 
le Università come il Politecnico e l’Università di Torino, supportando e
 finanziando un sapere che va utilizzato per il massacro e lo sterminio 
del popolo palestinese.
 <br/>
 Il genocidio in corso e l’ampia guerra che ne consegue non sono eventi 
lontani: hanno un impatto diretto anche su di noi. Oltre al drammatico 
sostegno all’industria bellica, il governo italiano ha recentemente 
stanziato 32 miliardi di euro (con un incremento di oltre il 7% rispetto
 all’anno scorso) per il bilancio della difesa 2025, una cifra record 
destinata all’industria militare.
 <br/>
 Ogni euro speso per le armi sottrae risorse alla sanità, all’istruzione e
 al welfare, alla messa in sicurezza dei territori piegati dalle crisi 
climatiche, mentre la crisi sociale si aggrava. Il costo della vita si 
innalza sempre di più, i salari restano insufficienti, e i servizi 
essenziali crollano.
 <br/>
 I tentativi di criminalizzazione della solidarietà alla Palestina si 
inseriscono in un contesto nazionale di repressione sempre più capillare
 e permeante della nostra società, che si istituzionalizzano proprio a 
partire dall’approvazione del ddl 1660.
 <p>
 </p>
 <p>
  Mobilitarsi è quindi oggi più 
che mai un dovere, verso noi stessi e verso le generazioni future, per 
garantire giustizia e un futuro libero da ogni forma di oppressione.
  <br/>
  Chiediamo con forza e determinazione:
  <br/>
 </p>
 <div style="text-align: left;">
  • Fermare la vendita e l’invio di armi verso l’entità coloniale sionista
  <br/>
  • Cessare ogni accordo militare con l’entità coloniale sionista
 </div>
 <div style="text-align: left;">
  • Cessare ogni accordo accademico con l’entità coloniale sionista
 </div>
 <div style="text-align: left;">
  • Ridurre drasticamente la spesa pubblica per le armi e reindirizzare 
questi fondi verso servizi pubblici essenziali come la sanità e 
l’istruzione, per rispondere alle vere necessità della popolazione.
 </div>
 <p>
 </p>
 <p>
  Il 16 novembre, scendiamo in piazza, tuttə insieme, per opporci alla 
violenza dell’occupazione sionista e a sostegno del popolo palestinese e
 libanese. Vogliamo che la nostra voce sia unita contro il genocidio e i
 massacri che continuano interrottamente in tutta l’area, una voce unita
 contro le politiche imperialiste e coloniali di Israele, Stati Uniti, 
Europa.
  <br/>
  Scendiamo per ribadire il nostro incondizionato supporto alla resistenza
 del popolo palestinese fino alla sua liberazione dal fiume fino al 
mare.
 </p>
 <p>
  ADERISCI ALLA MANIFESTAZIONE DEL 16 NOVEMBRE! BASTA ARMI AD ISRAELE! 
CONTRO L!OCCIDENTE GENOCIDA, COLONIZZATORE E GUERRAFONDAIO! RESISTENZA 
FINO ALLA VITTORIA!
 </p>
 <p>
  <i>
   Coordinamento Torino per Gaza
  </i>
 </p>
 <div style="clear: both;">
 </div>
</div>
</div>


<div class='source'><p>Source: <a href="https://proletaricomunisti.blogspot.com/2024/11/pc-15-novembre-basta-armi-israele.html">https://proletaricomunisti.blogspot.com/2024/11/pc-15-novembre-basta-armi-israele.html</a></p></div>
</div>
</body></html>