<html><body>
<div class='article'>
<div class='title'><h1>Finnmark: Reindriftssamer varsler sterk motstand mot vindkraftsutredning</h1></div>
<hr/>
<div class='metadata'>
<meta property="author" content="Tjen Folket Media"/>
<meta property="categories" content="Innenriks"/>
<meta property="description" content="I Porsanger kommune i Finnmark kjemper reindriftssamer mot utbyggingsplanene for Skarvberget vindkraftverk."/>
<meta property="modified_time" content="2024-03-24T12:21:07+00:00"/>
<meta property="published_time" content="2024-03-31T14:54:00+08:00"/>
<meta property="type" content="article"/>
<meta property="images" content="https://tjen-folket.no/wp-content/uploads/2024/03/Vindmoller-sno-1160x685.jpg"/>
Author: Tjen Folket Media
<br>
Categories: Innenriks
<br>
Description: I Porsanger kommune i Finnmark kjemper reindriftssamer mot utbyggingsplanene for Skarvberget vindkraftverk.
<br>
Modified Time: 2024-03-24T12:21:07+00:00
<br>
Published Time: 2024-03-31T14:54:00+08:00
<br>
Type: article
<br>
Images: <a href="https://tjen-folket.no/wp-content/uploads/2024/03/Vindmoller-sno-1160x685.jpg">000000.jpg</a>
</div>
<div class='content'>
<div class="overlay-media parallax">
 <img alt="" class="jarallax-img" decoding="async" fetchpriority="high" height="685" sizes="(max-width: 1160px) 100vw, 1160px" src="https://tjen-folket.no/wp-content/uploads/2024/03/Vindmoller-sno-1160x685.jpg" srcset="https://tjen-folket.no/wp-content/uploads/2024/03/Vindmoller-sno-1160x685.jpg" width="1160"/>
</div>
<section class="entry-content">
 <p>
  Av en kommentator for Tjen Folket Media.
 </p>
 <hr class="wp-block-separator has-css-opacity"/>
 <h3 class="wp-block-heading">
  I Porsanger kommune i Finnmark kjemper reindriftssamer mot utbyggingsplanene for Skarvberget vindkraftverk.
 </h3>
 <p>
  TV2 melder at det i Porsanger kommune er flertall for å utrede mulighetene for at selskapet Fortum Nordkraft Vind kan sette opp 20 til 40 vindmøller på et område på 50 kvadratkilometer. Området omfatter «Sieddeduottar», et hellig område i Skuohtanjárga siida, og brukes som sommerbeite av flere reindriftssamer fra Karasjok. Daglig leder av Fortum Nordkraft, Gabriel Karlsen, hevder imidlertid ovenfor TV2 at «det endelige området» for utbygging, dersom det blir realisert, vil være på omkring 20 kvadratkilometer.
 </p>
 <p>
  Reindriftssame Lemet Aslat Eira uttrykker tydelig i artikkelen hva han mener om utbyggingsplanene: «La oss si det slik: Det går ikke bra med de som ødelegger det hellige området». Videre forteller han at hans familie har hatt sommerbeite på området i generasjoner, og at utredningen oppleves som at kommunen forsøker å jage bort samene. Eira sa til TV2 at: «Når man blir presset i et hjørne, hvordan skal man komme fort ut av hjørnet? Vi presses fra alle kanter.» På spørsmål om han «frykter (…) at det blir voldelig,» sier han «jeg utelukker ikke vold, men jeg håper ikke at det går så langt at vi må ty til vold.» Han er klar på at han mener en slik utbygging vil være et menneskerettsbrudd, at «det er krig» og at de «skal kjempe med alle midler».
 </p>
 <p>
  TV2 skriver at det 22. februar samlet seg omkring 150 mennesker utenfor kommunehuset i Porsanger for å demonstrere mot kommunestyret. Leder av Norske Samers Riksforbund Ungdom (NSR-N), Elle Márgget Nystad, som også er blant aktivistene som kjemper mot vindkraft på Fosen, oppfordret til boikott av kommunen. Lemet Aslat Eira er enig i oppfordringa til boikott: «Realiseres planene vil det bety kroken på døren for oss. Det er helt horribelt og jeg er enig i at Porsanger bør boikottes. (…) Dette handler om fremtiden og de kommer til å møte kjempemotstand. Og pengene kommer vel til å gå til utlandet uansett, så jeg tenker Porsanger kommer til å sitte igjen med svarteper.»
 </p>
 <p>
  <strong>
   Les også:
  </strong>
  <strong>
  </strong>
 </p>
 <figure class="wp-block-embed is-type-wp-embed is-provider-tjen-folket-media wp-block-embed-tjen-folket-media">
  <div class="wp-block-embed__wrapper">
   <blockquote class="wp-embedded-content" data-secret="WH8w3bONlR" style="display: none;">
    <a href="https://tjen-folket.no/2024/03/19/trondelag-om-den-sakalte-enigheten-i-fosen-saken/">
     Trøndelag: Om den såkalte enigheten i Fosen-saken
    </a>
   </blockquote>
   <iframe class="wp-embedded-content" data-secret="WH8w3bONlR" frameborder="0" height="244" marginheight="0" marginwidth="0" sandbox="allow-scripts" scrolling="no" security="restricted" src="https://tjen-folket.no/2024/03/19/trondelag-om-den-sakalte-enigheten-i-fosen-saken/embed/#?secret=as5MFrQwjl#?secret=WH8w3bONlR" title="«Trøndelag: Om den såkalte enigheten i Fosen-saken» — Tjen Folket Media" width="600">
   </iframe>
  </div>
 </figure>
 <figure class="wp-block-embed is-type-wp-embed is-provider-tjen-folket-media wp-block-embed-tjen-folket-media">
  <div class="wp-block-embed__wrapper">
   <blockquote class="wp-embedded-content" data-secret="KDrzRsbLP1" style="display: none;">
    <a href="https://tjen-folket.no/2023/03/03/folkelig-protest-fortsetter-mot-vindmollene-pa-fosen/">
     Folkelig protest mot brudd på samiske rettigheter
    </a>
   </blockquote>
   <iframe class="wp-embedded-content" data-secret="KDrzRsbLP1" frameborder="0" height="244" marginheight="0" marginwidth="0" sandbox="allow-scripts" scrolling="no" security="restricted" src="https://tjen-folket.no/2023/03/03/folkelig-protest-fortsetter-mot-vindmollene-pa-fosen/embed/#?secret=JkJ2ACB8AW#?secret=KDrzRsbLP1" title="«Folkelig protest mot brudd på samiske rettigheter» — Tjen Folket Media" width="600">
   </iframe>
  </div>
 </figure>
 <figure class="wp-block-embed is-type-wp-embed is-provider-tjen-folket-media wp-block-embed-tjen-folket-media">
  <div class="wp-block-embed__wrapper">
   <blockquote class="wp-embedded-content" data-secret="MEASy98NLu" style="display: none;">
    <a href="https://tjen-folket.no/2023/02/27/politi-satt-inn-mot-demonstrasjon-for-samiske-rettigheter/">
     Politi satt inn mot demonstrasjon for samiske rettigheter
    </a>
   </blockquote>
   <iframe class="wp-embedded-content" data-secret="MEASy98NLu" frameborder="0" height="556" marginheight="0" marginwidth="0" sandbox="allow-scripts" scrolling="no" security="restricted" src="https://tjen-folket.no/2023/02/27/politi-satt-inn-mot-demonstrasjon-for-samiske-rettigheter/embed/#?secret=lZ1Xt649Zg#?secret=MEASy98NLu" title="«Politi satt inn mot demonstrasjon for samiske rettigheter» — Tjen Folket Media" width="600">
   </iframe>
  </div>
 </figure>
 <figure class="wp-block-embed is-type-wp-embed is-provider-tjen-folket-media wp-block-embed-tjen-folket-media">
  <div class="wp-block-embed__wrapper">
   <blockquote class="wp-embedded-content" data-secret="2TpsxNFzUF" style="display: none;">
    <a href="https://tjen-folket.no/2023/11/16/fosen-saken-politiet-roser-sivil-ulydighet/">
     Fosen-saken: Politiet roser sivil ulydighet
    </a>
   </blockquote>
   <iframe class="wp-embedded-content" data-secret="2TpsxNFzUF" frameborder="0" height="257" marginheight="0" marginwidth="0" sandbox="allow-scripts" scrolling="no" security="restricted" src="https://tjen-folket.no/2023/11/16/fosen-saken-politiet-roser-sivil-ulydighet/embed/#?secret=jvGYI5A9No#?secret=2TpsxNFzUF" title="«Fosen-saken: Politiet roser sivil ulydighet» — Tjen Folket Media" width="600">
   </iframe>
  </div>
 </figure>
 <p>
  <strong>
   Referanse:
  </strong>
  <br/>
  <strong>
   <a href="https://www.tv2.no/nyheter/innenriks/reindriftssame-utelukker-ikke-vold-det-er-krig/16484856/">
    Skarvberget vindkraftverk: Reindriftssame utelukker ikke vold: – Det er krig – TV2
   </a>
  </strong>
 </p>
</section>
</div>


<div class='source'><p>Source: <a href="https://tjen-folket.no/2024/03/31/finnmark-reindriftssamer-varsler-sterk-motstand-mot-vindkraftsutredning/">https://tjen-folket.no/2024/03/31/finnmark-reindriftssamer-varsler-sterk-motstand-mot-vindkraftsutredning/</a></p></div>
</div>
</body></html>