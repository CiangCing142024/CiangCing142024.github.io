{"title": "pc 31 marzo - Ravenna. \u201cNo abusi in divisa, no repressione\u201d, studenti in piazza - info solidale", "published time": "2024-04-01T02:43:00+08:00", "images": ["https://assets.contropiano.org/img/2024/03/osa-abusi-in-divisa-repressione-300x300.jpg"], "content": "<div class=\"post-body entry-content\" id=\"post-body-5097191333145694054\" itemprop=\"description articleBody\">\n <article>\n  <div class=\"content-post\">\n   <p style=\"clear: left; float: left; margin-bottom: 1em; margin-right: 1em; text-align: justify;\">\n    <img alt=\"\" class=\"alignnone size-medium wp-image-170871\" height=\"300\" src=\"https://assets.contropiano.org/img/2024/03/osa-abusi-in-divisa-repressione-300x300.jpg\" srcset=\"https://assets.contropiano.org/img/2024/03/osa-abusi-in-divisa-repressione-300x300.jpg\" width=\"300\"/>\n   </p>\n   <p align=\"justify\">\n    <span>\n     <b>\n      Appuntamento: venerd\u00ec 5 Aprile, ore 17:30, piazza San Francesco (Ravenna).\n     </b>\n    </span>\n   </p>\n   <p align=\"justify\">\n    <span>\n     Negli\n scorsi giorni nella nostra citt\u00e0 due ragazzi sono stati multati, \nmalmenati, arrestati e denunciati da 8 poliziotti perch\u00e9 stavano \nascoltando della musica in una piazza pubblica nel centro della citt\u00e0.\n    </span>\n   </p>\n   <p align=\"justify\">\n    <span>\n     Purtroppo\n non siamo stupiti: \u00e8 da anni che perquisizioni arbitrarie, \nidentificazioni, multe, abusi e intimidazioni da parte della Polizia \nsono all\u2019ordine del giorno a Ravenna e non solo, ricordiamo il caso del \nlavoratore migrante che solo poche settimane fa \u00e8 stato malmenato e \narrestato senza motivo da una pattuglia di Carabinieri a Modena.\n    </span>\n   </p>\n   <p align=\"justify\">\n    <span>\n     Questi\n casi perpetuati soprattutto verso noi giovani hanno creato un clima in \ncui ormai non\n     <span>\n     </span>\n    </span>\n   </p>\n   <a name=\"more\">\n   </a>\n   <span>\n    ci sentiamo pi\u00f9 sicuri a vivere la citt\u00e0, berci una birra o\n semplicemente passare un po\u2019 di tempo con gli amici in spazi che \ndovrebbero essere pubblici.\n   </span>\n   <p>\n   </p>\n   <p align=\"justify\">\n    <span>\n     Non\n abbiamo pi\u00f9 spazi in cui possiamo incontrarci, dibattere o stare \ninsieme, soprattutto nel centro citt\u00e0, in nome di un \u201cdecoro\u201d che si \ntraduce in libert\u00e0 di vivere la citt\u00e0 solo per chi ha i soldi per \npermetterselo mentre per tutti gli altri ci sono repressione e abuso.\n    </span>\n   </p>\n   <p align=\"justify\">\n    <span>\n     Ad\n aggravare la situazione anche i cortei vengono sistematicamente deviati\n per non farli arrivare in centro, gli spazi per dibattiti o assemblee \nnelle scuole e nelle universit\u00e0 non vengono concessi, fino alle \nintimidazioni e minacce di denuncia per chi prova ad attaccare uno \nstriscione o distribuire un volantino.\n    </span>\n   </p>\n   <p align=\"justify\">\n    <span>\n     La\n situazione della nostra citt\u00e0 si inserisce in un contesto nazionale in \ncui \u00e8 da mesi che vediamo un escalation di repressione, in cui i cortei \ndegli studenti da Bologna a Pisa o Catania vengono costantemente \nmanganellati poich\u00e9 le forze dell\u2019ordine sono legittimate e difese a \nfarlo sia dal Governo Meloni che dai comuni, guidati dal centrodestra \ncome dal centrosinistra.\n    </span>\n   </p>\n   <p align=\"justify\">\n    <span>\n     Non\n accettiamo pi\u00f9 nessun abuso o repressione da parte delle forze \ndell\u2019ordine di Ravenna, come primo passo pretendiamo le dimissioni \nimmediate di Andrea Giacomini, Comandante della Polizia Locale di \nRavenna, responsabile dei fatti di piazza San Francesco.\n    </span>\n   </p>\n   <p align=\"justify\">\n    <span>\n     <em>\n      OSA Emilia Romagna\n     </em>\n    </span>\n   </p>\n   <p align=\"justify\">\n    <span>\n     <em>\n      Cambiare Rotta Emilia Romagna\n     </em>\n    </span>\n   </p>\n  </div>\n </article>\n <aside>\n  <div>\n   <div class=\"box-text gray mobile\" id=\"newsletter\">\n    <div class=\"newsletter newsletter-subscription\">\n     <form action=\"https://contropiano.org/?na=s\" method=\"post\">\n     </form>\n    </div>\n   </div>\n  </div>\n </aside>\n <div class=\"clearfix\">\n </div>\n <div style=\"clear: both;\">\n </div>\n</div>", "pdf_content": "", "pdf_links": [], "description": "Appuntamento: venerd\u00ec 5 Aprile, ore 17:30, piazza San Francesco (Ravenna).   Negli  scorsi giorni nella nostra citt\u00e0 due ragazzi sono stati ...", "author": ["maoist"], "source": "https://proletaricomunisti.blogspot.com/2024/03/pc-31-marzo-ravenna-no-abusi-in-divisa.html", "source_name": "proletari comunisti"}