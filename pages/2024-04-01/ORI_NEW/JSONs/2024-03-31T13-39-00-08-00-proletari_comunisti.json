{"title": "pc 31 marzo - \u201cNon ho dubbi su quale sia la parte giusta della storia\u201d. Lettera di Ilaria Salis dal carcere", "published time": "2024-03-31T13:39:00+08:00", "images": ["https://assets.contropiano.org/img/2024/03/Ilaria-Salis.jpg"], "content": "<div class=\"post-body entry-content\" id=\"post-body-4127428715150058846\" itemprop=\"description articleBody\">\n <div style=\"text-align: center;\">\n  <a href=\"https://assets.contropiano.org/img/2024/03/Ilaria-Salis.jpg\" rel=\"aprilightbox\" title=\"Ingrandisci la foto \u201cNon ho dubbi su quale sia la parte giusta della storia\u201d. Lettera di Ilaria Salis dal carcere\">\n   <img alt=\"\" height=\"266\" src=\"https://assets.contropiano.org/img/2024/03/Ilaria-Salis.jpg\" srcset=\"https://assets.contropiano.org/img/2024/03/Ilaria-Salis.jpg\" width=\"474\"/>\n  </a>\n </div>\n <p align=\"left\">\n  <span>\n   <span style=\"font-family: Liberation Serif, serif;\">\n    <span>\n     \u201cSono caduta in un pozzo profondissimo, mi chiedo se ci sia uscita. Ma non ho dubbi su quale sia la parte giusta della storia\u201d.\n    </span>\n   </span>\n  </span>\n </p>\n <p align=\"left\">\n  <span>\n   <span style=\"font-family: Liberation Serif, serif;\">\n    <span>\n     \u201cI\n mesi sono lunghi e accade che la bolla si trasformi in un buco nero che\n ti risucchia. Prendendo in prestito una metafora che legger\u00f2 parecchi \nmesi dopo in un bellissimo fumetto dedicato alle mie vicende \u2013 dice \ncitando Zerocalcare \u2013 sono caduta in un pozzo profondissimo.\n    </span>\n   </span>\n  </span>\n </p>\n <p align=\"left\">\n  <span>\n   <span style=\"font-family: Liberation Serif, serif;\">\n    <span>\n     Le\n pareti sono scivolose ed ogni volta che faticosamente cerco di compiere\n un breve passo per risalire appena un pochino, finisco sempre col \nprecipitare pi\u00f9 in profondit\u00e0. A volte mi chiedo se questo pozzo abbia \nun fondo e se da qualche parte ci sia davvero un\u2019uscita. Immagino di \nessere un piccolo geco, che nell\u2019oscurit\u00e0 silente riesce a scalare le \npareti. Gi\u00e0, devo scalare le pareti, ma qui purtroppo non ci sono i miei\n compagni di arrampicata e i legami di fiducia ben stretti sulla corda \ndella sicura\u201d.\n    </span>\n   </span>\n  </span>\n </p>\n <p align=\"left\">\n  <span>\n   <span style=\"font-family: Liberation Serif, serif;\">\n    <span>\n     \u201cChiudo\n gli occhi e lancio lo sguardo oltre le mura di questo cieco carcere: \nscorgo le vicende di uomini\n     <span>\n     </span>\n    </span>\n   </span>\n  </span>\n </p>\n <a name=\"more\">\n </a>\n <span>\n  <span style=\"font-family: Liberation Serif, serif;\">\n   <span>\n    e donne come ricambi in tessuti su arazzi \nche raffigurano storie pi\u00f9 ampie. Storie di popoli, di culture, di \nlingue e di religioni. Storia di sistemi economici, politici e \ngiuridici. Storie di ricchezza e di miseria, di potere, di sopraffazione\n e di sfruttamento. Storie di guerre e di eserciti. Storie di un mondo \nin cui ancora si uccidono bambini, in cui alle quarte d\u2019Europa risuonano\n mitraglie che riecheggiano gli scempi del secolo scorso.\n   </span>\n  </span>\n </span>\n <p>\n </p>\n <p align=\"left\">\n  <span>\n   <span style=\"font-family: Liberation Serif, serif;\">\n    <span>\n     Apro\n gli occhi e mi scorgono rannicchiata sulla grigia coperta, con lo \nsguardo fisso sulla porta di ferro della cella. Tutto mi appare semplice\n e lineare in queste vicende, come in molte altre,\n     <b>\n      non pu\u00f2 esserci alcun\n dubbio su quale sia la parte giusta della storia\u201d.\n     </b>\n    </span>\n   </span>\n  </span>\n </p>\n <div style=\"clear: both;\">\n </div>\n</div>", "pdf_content": "", "pdf_links": [], "description": "\u201cSono caduta in un pozzo profondissimo, mi chiedo se ci sia uscita. Ma non ho dubbi su quale sia la parte giusta della storia\u201d.  \u201cI  mesi s...", "author": ["maoist"], "source": "https://proletaricomunisti.blogspot.com/2024/03/pc-31-marzo-non-ho-dubbi-su-quale-sia.html", "source_name": "proletari comunisti"}