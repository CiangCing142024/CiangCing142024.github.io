{"published time": "2024-03-31T14:54:00+08:00", "images": ["https://tjen-folket.no/wp-content/uploads/2024/03/Vindmoller-sno-1160x685.jpg"], "content": "<div class=\"overlay-media parallax\">\n <img alt=\"\" class=\"jarallax-img\" decoding=\"async\" fetchpriority=\"high\" height=\"685\" sizes=\"(max-width: 1160px) 100vw, 1160px\" src=\"https://tjen-folket.no/wp-content/uploads/2024/03/Vindmoller-sno-1160x685.jpg\" srcset=\"https://tjen-folket.no/wp-content/uploads/2024/03/Vindmoller-sno-1160x685.jpg\" width=\"1160\"/>\n</div>\n<section class=\"entry-content\">\n <p>\n  Av en kommentator for Tjen Folket Media.\n </p>\n <hr class=\"wp-block-separator has-css-opacity\"/>\n <h3 class=\"wp-block-heading\">\n  I Porsanger kommune i Finnmark kjemper reindriftssamer mot utbyggingsplanene for Skarvberget vindkraftverk.\n </h3>\n <p>\n  TV2 melder at det i Porsanger kommune er flertall for \u00e5 utrede mulighetene for at selskapet Fortum Nordkraft Vind kan sette opp 20 til 40 vindm\u00f8ller p\u00e5 et omr\u00e5de p\u00e5 50 kvadratkilometer. Omr\u00e5det omfatter \u00abSieddeduottar\u00bb, et hellig omr\u00e5de i Skuohtanj\u00e1rga siida, og brukes som sommerbeite av flere reindriftssamer fra Karasjok. Daglig leder av Fortum Nordkraft, Gabriel Karlsen, hevder imidlertid ovenfor TV2 at \u00abdet endelige omr\u00e5det\u00bb for utbygging, dersom det blir realisert, vil v\u00e6re p\u00e5 omkring 20 kvadratkilometer.\n </p>\n <p>\n  Reindriftssame Lemet Aslat Eira uttrykker tydelig i artikkelen hva han mener om utbyggingsplanene: \u00abLa oss si det slik: Det g\u00e5r ikke bra med de som \u00f8delegger det hellige omr\u00e5det\u00bb. Videre forteller han at hans familie har hatt sommerbeite p\u00e5 omr\u00e5det i generasjoner, og at utredningen oppleves som at kommunen fors\u00f8ker \u00e5 jage bort samene. Eira sa til TV2 at: \u00abN\u00e5r man blir presset i et hj\u00f8rne, hvordan skal man komme fort ut av hj\u00f8rnet? Vi presses fra alle kanter.\u00bb P\u00e5 sp\u00f8rsm\u00e5l om han \u00abfrykter (\u2026) at det blir voldelig,\u00bb sier han \u00abjeg utelukker ikke vold, men jeg h\u00e5per ikke at det g\u00e5r s\u00e5 langt at vi m\u00e5 ty til vold.\u00bb Han er klar p\u00e5 at han mener en slik utbygging vil v\u00e6re et menneskerettsbrudd, at \u00abdet er krig\u00bb og at de \u00abskal kjempe med alle midler\u00bb.\n </p>\n <p>\n  TV2 skriver at det 22. februar samlet seg omkring 150 mennesker utenfor kommunehuset i Porsanger for \u00e5 demonstrere mot kommunestyret. Leder av Norske Samers Riksforbund Ungdom (NSR-N), Elle M\u00e1rgget Nystad, som ogs\u00e5 er blant aktivistene som kjemper mot vindkraft p\u00e5 Fosen, oppfordret til boikott av kommunen. Lemet Aslat Eira er enig i oppfordringa til boikott: \u00abRealiseres planene vil det bety kroken p\u00e5 d\u00f8ren for oss. Det er helt horribelt og jeg er enig i at Porsanger b\u00f8r boikottes. (\u2026) Dette handler om fremtiden og de kommer til \u00e5 m\u00f8te kjempemotstand. Og pengene kommer vel til \u00e5 g\u00e5 til utlandet uansett, s\u00e5 jeg tenker Porsanger kommer til \u00e5 sitte igjen med svarteper.\u00bb\n </p>\n <p>\n  <strong>\n   Les ogs\u00e5:\n  </strong>\n  <strong>\n  </strong>\n </p>\n <figure class=\"wp-block-embed is-type-wp-embed is-provider-tjen-folket-media wp-block-embed-tjen-folket-media\">\n  <div class=\"wp-block-embed__wrapper\">\n   <blockquote class=\"wp-embedded-content\" data-secret=\"WH8w3bONlR\" style=\"display: none;\">\n    <a href=\"https://tjen-folket.no/2024/03/19/trondelag-om-den-sakalte-enigheten-i-fosen-saken/\">\n     Tr\u00f8ndelag: Om den s\u00e5kalte enigheten i Fosen-saken\n    </a>\n   </blockquote>\n   <iframe class=\"wp-embedded-content\" data-secret=\"WH8w3bONlR\" frameborder=\"0\" height=\"244\" marginheight=\"0\" marginwidth=\"0\" sandbox=\"allow-scripts\" scrolling=\"no\" security=\"restricted\" src=\"https://tjen-folket.no/2024/03/19/trondelag-om-den-sakalte-enigheten-i-fosen-saken/embed/#?secret=as5MFrQwjl#?secret=WH8w3bONlR\" title=\"\u00abTr\u00f8ndelag: Om den s\u00e5kalte enigheten i Fosen-saken\u00bb \u2014 Tjen Folket Media\" width=\"600\">\n   </iframe>\n  </div>\n </figure>\n <figure class=\"wp-block-embed is-type-wp-embed is-provider-tjen-folket-media wp-block-embed-tjen-folket-media\">\n  <div class=\"wp-block-embed__wrapper\">\n   <blockquote class=\"wp-embedded-content\" data-secret=\"KDrzRsbLP1\" style=\"display: none;\">\n    <a href=\"https://tjen-folket.no/2023/03/03/folkelig-protest-fortsetter-mot-vindmollene-pa-fosen/\">\n     Folkelig protest mot brudd p\u00e5 samiske rettigheter\n    </a>\n   </blockquote>\n   <iframe class=\"wp-embedded-content\" data-secret=\"KDrzRsbLP1\" frameborder=\"0\" height=\"244\" marginheight=\"0\" marginwidth=\"0\" sandbox=\"allow-scripts\" scrolling=\"no\" security=\"restricted\" src=\"https://tjen-folket.no/2023/03/03/folkelig-protest-fortsetter-mot-vindmollene-pa-fosen/embed/#?secret=JkJ2ACB8AW#?secret=KDrzRsbLP1\" title=\"\u00abFolkelig protest mot brudd p\u00e5 samiske rettigheter\u00bb \u2014 Tjen Folket Media\" width=\"600\">\n   </iframe>\n  </div>\n </figure>\n <figure class=\"wp-block-embed is-type-wp-embed is-provider-tjen-folket-media wp-block-embed-tjen-folket-media\">\n  <div class=\"wp-block-embed__wrapper\">\n   <blockquote class=\"wp-embedded-content\" data-secret=\"MEASy98NLu\" style=\"display: none;\">\n    <a href=\"https://tjen-folket.no/2023/02/27/politi-satt-inn-mot-demonstrasjon-for-samiske-rettigheter/\">\n     Politi satt inn mot demonstrasjon for samiske rettigheter\n    </a>\n   </blockquote>\n   <iframe class=\"wp-embedded-content\" data-secret=\"MEASy98NLu\" frameborder=\"0\" height=\"556\" marginheight=\"0\" marginwidth=\"0\" sandbox=\"allow-scripts\" scrolling=\"no\" security=\"restricted\" src=\"https://tjen-folket.no/2023/02/27/politi-satt-inn-mot-demonstrasjon-for-samiske-rettigheter/embed/#?secret=lZ1Xt649Zg#?secret=MEASy98NLu\" title=\"\u00abPoliti satt inn mot demonstrasjon for samiske rettigheter\u00bb \u2014 Tjen Folket Media\" width=\"600\">\n   </iframe>\n  </div>\n </figure>\n <figure class=\"wp-block-embed is-type-wp-embed is-provider-tjen-folket-media wp-block-embed-tjen-folket-media\">\n  <div class=\"wp-block-embed__wrapper\">\n   <blockquote class=\"wp-embedded-content\" data-secret=\"2TpsxNFzUF\" style=\"display: none;\">\n    <a href=\"https://tjen-folket.no/2023/11/16/fosen-saken-politiet-roser-sivil-ulydighet/\">\n     Fosen-saken: Politiet roser sivil ulydighet\n    </a>\n   </blockquote>\n   <iframe class=\"wp-embedded-content\" data-secret=\"2TpsxNFzUF\" frameborder=\"0\" height=\"257\" marginheight=\"0\" marginwidth=\"0\" sandbox=\"allow-scripts\" scrolling=\"no\" security=\"restricted\" src=\"https://tjen-folket.no/2023/11/16/fosen-saken-politiet-roser-sivil-ulydighet/embed/#?secret=jvGYI5A9No#?secret=2TpsxNFzUF\" title=\"\u00abFosen-saken: Politiet roser sivil ulydighet\u00bb \u2014 Tjen Folket Media\" width=\"600\">\n   </iframe>\n  </div>\n </figure>\n <p>\n  <strong>\n   Referanse:\n  </strong>\n  <br/>\n  <strong>\n   <a href=\"https://www.tv2.no/nyheter/innenriks/reindriftssame-utelukker-ikke-vold-det-er-krig/16484856/\">\n    Skarvberget vindkraftverk: Reindriftssame utelukker ikke vold: \u2013 Det er krig \u2013 TV2\n   </a>\n  </strong>\n </p>\n</section>", "source": "https://tjen-folket.no/2024/03/31/finnmark-reindriftssamer-varsler-sterk-motstand-mot-vindkraftsutredning/", "type": "article", "title": "Finnmark: Reindriftssamer varsler sterk motstand mot vindkraftsutredning", "description": "I Porsanger kommune i Finnmark kjemper reindriftssamer mot utbyggingsplanene for Skarvberget vindkraftverk.", "modified time": "2024-03-24T12:21:07+00:00", "author": ["Tjen Folket Media"], "categories": ["Innenriks"], "source_name": "Tjen Folket"}