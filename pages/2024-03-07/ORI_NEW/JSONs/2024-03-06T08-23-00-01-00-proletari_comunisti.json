{"title": "pc 6 marzo - A proposito dell'assalto alla volante a Torino - infosolidale", "published time": "2024-03-06T08-23-00-01-00", "images": [], "content": "<div class=\"post-body entry-content\" id=\"post-body-7688309935910965708\" itemprop=\"description articleBody\">\n <p>\n  <span>\n   <b>\n    Assalto alla volante della polizia di Torino, la rivendicazione degli anarchici: \u00abAbbiamo inceppato il meccanismo\u00bb\n   </b>\n  </span>\n </p>\n <div>\n  <div>\n   <div id=\"m_-983802977603370105gmail-content-to-read\">\n    <div>\n    </div>\n    <p>\n     <b>\n      Domenica\n \u00e8 in programma un presidio a Milano: \u00abLui \u00e8 un nostro compagno, un \nnostro amico. Ha fatto questa strada con noi e non potevamo che tentare \nil possibile\u00bb\n     </b>\n    </p>\n    <div>\n     <div>\n     </div>\n    </div>\n    <div id=\"m_-983802977603370105gmail-m123-122-124\">\n     <p>\n      \u00abLui \u00e8 un nostro compagno, un nostro amico. Ha fatto questa strada con noi e non potevamo che tentare il possibile:\n      <b>\n       inceppare il suo trasferimento in un Cpr\n      </b>\n      ,\n dove per 18 mesi pu\u00f2 essere sottoposto a detenzione e violenza, pu\u00f2 \nessere torturato, per poi, un giorno, arrivare alla deportazione. Mentre\n sotto i nostri occhi\n      <b>\n       si muovevano gli ingranaggi del razzismo di Stato\n      </b>\n      , non potevamo permetterci di rimanere inermi\u00bb. \u00c8 stato spiegato cos\u00ec, in un\n      <b>\n       documento diffuso sui blog di area anarchica\n      </b>\n      ,\n      <a href=\"https://torino.corriere.it/notizie/cronaca/24_febbraio_28/torino-anarchici-accerchiano-l-auto-della-polizia-per-liberare-un-migrante-destinato-al-cpr-4-fermi-4689f766-c046-4f1e-b883-fee37cf6cxlk.shtml\" target=\"_blank\">\n       l'assalto alla volante della polizia avvenuto a Torino lo scorso 28 febbraio\n      </a>\n      durante la presa in consegna, da parte delle forze dell'ordine,\n      <a href=\"https://torino.corriere.it/notizie/cronaca/24_febbraio_29/assalto-alla-polizia-a-torino-chi-e-l-uomo-che-volevano-liberare-pluricondannato-anche-per-stupro-difeso-da-5-donne-denunciate-baa29f01-082d-4cb1-8b7a-a293a0152xlk.shtml\" target=\"_blank\">\n       di un migrante di origini marocchine\n      </a>\n      .\n     </p>\n    </div>\n    <div>\n     <p>\n     </p>\n     <div style=\"clear: both;\">\n     </div>\n     <p>\n     </p>\n    </div>\n    <div id=\"m_-983802977603370105gmail-m150-149-151\">\n     <p>\n      L'uomo doveva essere\n      <b>\n       portato al Cpr di Milano\n      </b>\n      e poi rimpatriato. Su di lui, secondo gli attivisti, \u00ab\u00e8 caduta pi\u00f9 \npotente la brutalit\u00e0 della repressione perch\u00e9 ha scelto di lottare, ha \nscelto di organizzarsi\u00bb.\n      <br/>\n      Con il documento\n      <b>\n       \u00e8 stato annunciato un presidio di solidariet\u00e0\n      </b>\n      al marocchino il 10 marzo davanti al Cpr di Milano in via Corelli.\n     </p>\n    </div>\n   </div>\n  </div>\n </div>\n <div style=\"clear: both;\">\n </div>\n</div>\n", "pdf_content": null, "pdf_links": [], "description": "Assalto alla volante della polizia di Torino, la rivendicazione degli anarchici: \u00abAbbiamo inceppato il meccanismo\u00bb                          ...", "author": ["maoist"], "source": "https://proletaricomunisti.blogspot.com/2024/03/pc-6-marzo-proposito-dellassalto-alla.html"}