<html><body>
<div class='article'>
<div class='title'><h1>pc 6 marzo - I dossieraggi e la lotta necessaria per schiacciare il verminaio che c'è sotto (da Controinformazione rossoperaia del 5/03)</h1></div>
<hr/>
<div class='metadata'>
<meta property="author" content="prolcomra"/>
<meta property="description" content="Le pagine della stampa sono piene della questione dei dossier dell'inchiesta di Perugia. C'è una indagine, a quanto pare, della procura d..."/>
<meta property="published_time" content="2024-03-06T19-36-00-01-00"/>
<meta property="images" content="https://blogger.googleusercontent.com/img/b/R29vZ2xl/AVvXsEgzsJS8yPeAvG_n7tmebJE3DJpXQphOnUKCZFJtSUwpdKOHu2t2WJiIr_gpJhKVI0iSUNb6gw7RYHyDdoBL9wiXc-AbmCeYs0PQLv5B40FweB04NkYqqeXEYJbH6Y8-FN4VsPhZWjkscXwqfb5ODS8V2NUbUDeibyFKJvI5fiPYDI1HhnDa92AiIVTUqHHm/s2048/dossieraggi.jpg,
https://blogger.googleusercontent.com/img/b/R29vZ2xl/AVvXsEjit0RrR0pzH9sOjSYe_nDp5GZfnAILFKJDTNmWhGLrv1uOySpjBC2umidfk7FdptNgOY1bW8J4AUXkmhsm9LtavB0Ec9zuosyW8tKfO7OTBLTTSfJuexb4PaS77-_jHfwZFTdymJrk7M6AIYdEMvjsqwlSDTSe_QwHKxX1KPCskZ9sFA8iz5Jex8OHRLT9/s679/piano%20rinascita%20democratica%20di%20Gelli.jpg"/>
Author: prolcomra
<br>
Description: Le pagine della stampa sono piene della questione dei dossier dell'inchiesta di Perugia. C'è una indagine, a quanto pare, della procura d...
<br>
Published Time: 2024-03-06T19-36-00-01-00
<br>
Images: <a href="https://blogger.googleusercontent.com/img/b/R29vZ2xl/AVvXsEgzsJS8yPeAvG_n7tmebJE3DJpXQphOnUKCZFJtSUwpdKOHu2t2WJiIr_gpJhKVI0iSUNb6gw7RYHyDdoBL9wiXc-AbmCeYs0PQLv5B40FweB04NkYqqeXEYJbH6Y8-FN4VsPhZWjkscXwqfb5ODS8V2NUbUDeibyFKJvI5fiPYDI1HhnDa92AiIVTUqHHm/s2048/dossieraggi.jpg">000000.jpg</a>&nbsp;<a href="https://blogger.googleusercontent.com/img/b/R29vZ2xl/AVvXsEjit0RrR0pzH9sOjSYe_nDp5GZfnAILFKJDTNmWhGLrv1uOySpjBC2umidfk7FdptNgOY1bW8J4AUXkmhsm9LtavB0Ec9zuosyW8tKfO7OTBLTTSfJuexb4PaS77-_jHfwZFTdymJrk7M6AIYdEMvjsqwlSDTSe_QwHKxX1KPCskZ9sFA8iz5Jex8OHRLT9/s679/piano%20rinascita%20democratica%20di%20Gelli.jpg">000001.jpg</a>
</div>
<div class='content'>
<div class="post-body entry-content" id="post-body-1700488870874019196" itemprop="description articleBody">
 <p>
  <a href="https://blogger.googleusercontent.com/img/b/R29vZ2xl/AVvXsEgzsJS8yPeAvG_n7tmebJE3DJpXQphOnUKCZFJtSUwpdKOHu2t2WJiIr_gpJhKVI0iSUNb6gw7RYHyDdoBL9wiXc-AbmCeYs0PQLv5B40FweB04NkYqqeXEYJbH6Y8-FN4VsPhZWjkscXwqfb5ODS8V2NUbUDeibyFKJvI5fiPYDI1HhnDa92AiIVTUqHHm/s2048/dossieraggi.jpg" style="margin-left: 1em; margin-right: 1em; text-align: center;">
   <img border="0" data-original-height="2048" data-original-width="1455" height="605" src="https://blogger.googleusercontent.com/img/b/R29vZ2xl/AVvXsEgzsJS8yPeAvG_n7tmebJE3DJpXQphOnUKCZFJtSUwpdKOHu2t2WJiIr_gpJhKVI0iSUNb6gw7RYHyDdoBL9wiXc-AbmCeYs0PQLv5B40FweB04NkYqqeXEYJbH6Y8-FN4VsPhZWjkscXwqfb5ODS8V2NUbUDeibyFKJvI5fiPYDI1HhnDa92AiIVTUqHHm/s2048/dossieraggi.jpg" srcset="https://blogger.googleusercontent.com/img/b/R29vZ2xl/AVvXsEgzsJS8yPeAvG_n7tmebJE3DJpXQphOnUKCZFJtSUwpdKOHu2t2WJiIr_gpJhKVI0iSUNb6gw7RYHyDdoBL9wiXc-AbmCeYs0PQLv5B40FweB04NkYqqeXEYJbH6Y8-FN4VsPhZWjkscXwqfb5ODS8V2NUbUDeibyFKJvI5fiPYDI1HhnDa92AiIVTUqHHm/s2048/dossieraggi.jpg" width="429"/>
  </a>
 </p>
 <p>
 </p>
 <p align="left" style="line-height: 108%; margin-bottom: 0.28cm;">
  Le pagine della stampa sono piene della questione dei dossier
dell'inchiesta di Perugia. C'è una indagine, a quanto pare, della
procura di Perugia che utilizza indagini della Guardia di Finanza nel
quadro ancora non si capisce bene di che.
 </p>
 <p align="left" style="line-height: 108%; margin-bottom: 0.28cm;">
  Ma
“dossier segreti”, uso della magistratura per colpire le parti
avverse all'interno del sistema economico, politico e sociale di
questo paese, sono connaturate al sistema capitalista che, dietro la
veste di libertà e democrazia, copre una guerra tra bande, una guerra
tra banditi per occupare le posizioni economiche principali, per fare
profitti, per controllare economia, Stato, magistratura.
 </p>
 <p align="left" style="line-height: 108%; margin-bottom: 0.28cm;">
  E
quindi niente di nuovo sotto il sole. La natura di queste operazioni
ce l'ha insegnata la P2. Operazioni che avevano lo scopo di fornire
gli strumenti per una riforma istituzionale, per un vero cambio di
regime nel nostro paese, per cancellare la Repubblica nata dalla
Resistenza e instaurare una dittatura fascista di tipo moderno.
 </p>
 <p align="left" style="line-height: 108%; margin-bottom: 0.28cm;">
  Il
piano Gelli di rinascita nazionale: gli eredi di questo piano Gelli
sono al governo e non da ora però, ma dal lungo ciclo che ha portato
da Berlusconi alla Meloni.
 </p>
 <p align="left" style="line-height: 108%; margin-bottom: 0.28cm;">
 </p>
 <div class="separator" style="clear: both; text-align: center;">
  <a href="https://blogger.googleusercontent.com/img/b/R29vZ2xl/AVvXsEjit0RrR0pzH9sOjSYe_nDp5GZfnAILFKJDTNmWhGLrv1uOySpjBC2umidfk7FdptNgOY1bW8J4AUXkmhsm9LtavB0Ec9zuosyW8tKfO7OTBLTTSfJuexb4PaS77-_jHfwZFTdymJrk7M6AIYdEMvjsqwlSDTSe_QwHKxX1KPCskZ9sFA8iz5Jex8OHRLT9/s679/piano%20rinascita%20democratica%20di%20Gelli.jpg" style="clear: left; float: left; margin-bottom: 1em; margin-right: 1em;">
   <img border="0" data-original-height="591" data-original-width="679" height="279" src="https://blogger.googleusercontent.com/img/b/R29vZ2xl/AVvXsEjit0RrR0pzH9sOjSYe_nDp5GZfnAILFKJDTNmWhGLrv1uOySpjBC2umidfk7FdptNgOY1bW8J4AUXkmhsm9LtavB0Ec9zuosyW8tKfO7OTBLTTSfJuexb4PaS77-_jHfwZFTdymJrk7M6AIYdEMvjsqwlSDTSe_QwHKxX1KPCskZ9sFA8iz5Jex8OHRLT9/s679/piano%20rinascita%20democratica%20di%20Gelli.jpg" srcset="https://blogger.googleusercontent.com/img/b/R29vZ2xl/AVvXsEjit0RrR0pzH9sOjSYe_nDp5GZfnAILFKJDTNmWhGLrv1uOySpjBC2umidfk7FdptNgOY1bW8J4AUXkmhsm9LtavB0Ec9zuosyW8tKfO7OTBLTTSfJuexb4PaS77-_jHfwZFTdymJrk7M6AIYdEMvjsqwlSDTSe_QwHKxX1KPCskZ9sFA8iz5Jex8OHRLT9/s679/piano%20rinascita%20democratica%20di%20Gelli.jpg" width="320"/>
  </a>
 </div>
 <br/>
 Sono
specialisti nell'utilizzo dei dossier segreti dei servizi cosiddetti
“segreti”, degli apparati cosiddetti “deviati” dello Stato,
dei magistrati pilotati. Sono specialisti.
 <p>
 </p>
 <p align="left" style="line-height: 108%; margin-bottom: 0.28cm;">
  Ora
urlano al complotto.
 </p>
 <p align="left" style="line-height: 108%; margin-bottom: 0.28cm;">
  Aveva
cominciato il ministro della Difesa Crosetto, a dire: "ci sono delle
inchieste, ci vogliono colpire con la magistratura".
 </p>
 <p align="left" style="line-height: 108%; margin-bottom: 0.28cm;">
  Volesse
il cielo fosse vero! Perché, effettivamente, dietro la foglia bianca della “vergine dal candido manto”
della Meloni, si nasconde un verminaio di ministri corrotti, legati agli
affari, legati al parassitismo, sociale e politico di questo paese.
Crosetto, che è sul libro paga dell'industria bellica e ogni sua
azione si basa sugli interessi dell'industria bellica, come un
commesso dell'industria bellica, dovrebbe essere effettivamente
indagato e colpito per
  <span>
  </span>
 </p>
 <a name="more">
 </a>
 questa sua figura.
 <p>
 </p>
 <p align="left" style="line-height: 108%; margin-bottom: 0.28cm;">
  E
che dire della Santanché? Che dire dei luridi schiavetti del
governo, Del Mastro, il Sottosegretario che spara al poliziotto…..
una merda. Questa merda dovrebbe essere portata alla luce, dovrebbe
uscire sui giornali, dovrebbe essere colpita dalla magistratura. Se
fosse questo lo scopo di questa inchiesta noi siamo favorevoli a
questa inchiesta. Ma temiamo che non sia così, che sia ancora dentro
la guerra tra bande che usano i mezzi ufficiali e non ufficiali nella
contesa politica economica e così via.
 </p>
 <p align="left" style="line-height: 108%; margin-bottom: 0.28cm;">
  Però
pensiamo che tutti coloro che siano soggetti di questa inchiesta,
appartenenti, sia all'area governativa, sia alle opposizioni, siano
dei criminali. E che proprio per questo le loro strilla sono a difesa
del crimine perché, a parte dossier e controdossier, l'unica
attenzione che dovrebbe avere la stampa e, di conseguenza, i
cittadini e la magistratura, è quella che le cose scritte in merito
a questi personaggi siano vere o no! E state tranquilli: sono vere
nella maggior parte dei casi.
 </p>
 <p align="left" style="line-height: 108%; margin-bottom: 0.28cm;">
  Questo
mostra il marcio di un sistema politico sociale, del modo di
formazione dei governi, dei ministri della sua classe dirigente. Sono
il marcio, prodotto naturale del sistema capitalistico-imperialista
nella sua fase putrescente di cui l'Italia è parte.
 </p>
 <p align="left" style="line-height: 108%; margin-bottom: 0.28cm;">
  Questo
sistema deve essere abbattuto, questo è il punto. Questo sistema non
si riforma, si abbatte e non si cambia, se non si vuole che il
verminaio di quello che viene scritto dai giornali resti impunito e
resti solo un fattore della lotta politica tra partiti e cosche, tra
bande, tra affaristi, tra padroni e padroni, ecc ecc, bisogna
lavorare per un futuro diverso che abbatta questo sistema.
 </p>
 <p align="left" style="line-height: 108%; margin-bottom: 0.28cm;">
  L'abbattimento
di questo sistema non può avvenire all'interno di chi questo sistema
lo tiene in piedi, non può avvenire all'interno delle sue
istituzioni, non perché nelle istituzioni non ci siano anche brave
persone ma perché le istituzioni e la logica che le forma, le guida,
le plasma è qualcosa che serve a conservare questo sistema. A
conservare anche quando lo si critica per cercare di salvarlo.
 </p>
 <p align="left" style="line-height: 108%; margin-bottom: 0.28cm;">
  Per
questo è necessaria una Rivoluzione! Una rivoluzione sociale,
politica, morale, culturale che possa portare a ristabilire nel
nostro paese una parvenza di civiltà, di democrazia, di
uguaglianza, di libertà. Tutto questo, nell'attuale fase storica, si
chiama lotta politica contro un moderno fascismo, stato di polizia,
regime dei governi come comitati d'affari, Stati al servizio dei
poteri forti, ovvero il grande Capitale industriale, bancario, ecc
ecc.
 </p>
 <p align="left" style="line-height: 108%; margin-bottom: 0.28cm;">
  La
lotta a questo sistema deve essere condotta da chi non ha alcun
interesse e non ricava alcun privilegio da questo sistema: e questi
sono gli operai e i lavoratori che, tanto per dire, sono gli unici
che “pagano integralmente le tasse”, come si dice normalmente,
mentre dal piccolo al grande commerciante, dai padroni alle banche, loro le
tasse non le pagano o le pagano una misura ridicola.
 </p>
 <p align="left" style="line-height: 108%; margin-bottom: 0.28cm;">
  E
quindi siamo sempre lì. Sono gli sfruttati, gli oppressi, le masse
di questo paese, e tra loro tanta brava gente che pure non fa parte
esattamente del proletariato delle masse popolari, che devono
ribellarsi.
 </p>
 <p align="left" style="line-height: 108%; margin-bottom: 0.28cm;">
  Ma
la ribellione non passa per i voti. Non passa attraverso il sistema,
lo abbiamo visto. Quando riponi fiducia in partiti che si dicono
contro la casta, contro il sistema ecc ecc - vedi l'ultima esperienza
del Movimento 5 Stelle, dei grillini - si vede poi la fine che fanno,
si vede poi come questa demagogia populista li porta al Parlamento,
in cui poi loro si trasformano in governanti più o meno sistematici
di questo sistema, e anzi, quando non servono, lasciano il passo a
persone peggiori di loro come sono attualmente quelle al governo.
 </p>
 <p align="left" style="line-height: 108%; margin-bottom: 0.28cm;">
  Quindi
non la via parlamentare e non il voto cambiano le cose e né la via
parlamentare né voto sono un fattore di partecipazione influente
nella vita pubblica, nella costruzione dei governi, nel funzionamento
dello Stato, in quello che è assolutamente indispensabile e
necessario in ogni società.
 </p>
 <p align="left" style="line-height: 108%; margin-bottom: 0.28cm;">
  E
qui che nasce la necessità della Rivoluzione.
 </p>
 <p align="left" style="line-height: 108%; margin-bottom: 0.28cm;">
  La
Rivoluzione non è una parola d'ordine di estremisti antichi fissati
per il comunismo, già falliti in Russia e in Cina. Tutta questa è
una versione caricaturale. La Rivoluzione è un popolo che si
ribella, guidato dalla classe che produce la ricchezza in questo
paese e che quindi può trasformare questa ricchezza da fonte di
profitto in fonte di benessere. Questa classe è la classe operaia, assieme a tutti coloro che in questo Paese percepiscono redditi, stipendi,
necessari per vivere a diverso grado, queste sono masse. Ma le masse
che votano, le masse che sfogano la loro opposizione
nell'astensionismo elettorale o nei mass media, nei social, come si
dice, sono masse impotenti, compagni che accompagnano il
funzionamento ordinario di questo sistema che non merita di
funzionare.
 </p>
 <p align="left" style="line-height: 108%; margin-bottom: 0.28cm;">
  E
quindi c'è bisogno di un cambio necessario, di un cambio iniziale, costruire gli
strumenti per lottare contro questo sistema per una vera Rivoluzione
e per un cambiamento in corso, perché lottando si cambia.
 </p>
 <div style="clear: both;">
 </div>
</div>

</div>


<div class='source'><p>Source: <a href="https://proletaricomunisti.blogspot.com/2024/03/pc-i-dossieraggi-e-la-lotta-necessaria.html">https://proletaricomunisti.blogspot.com/2024/03/pc-i-dossieraggi-e-la-lotta-necessaria.html</a></p></div>
</div>
</body></html>