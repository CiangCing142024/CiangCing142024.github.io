<html><body>
<div class='article'>
<div class='title'><h1>pc 6 marzo - No all'intervento militare imperialista a guida italiana nel Mar Rosso! Solidarietà ed appoggio agli attacchi dei ribelli contro le navi imperialiste!</h1></div>
<hr/>
<div class='metadata'>
<meta property='description' content='prolcomra'/>
<meta property='images' content='da Controinformazione rossoperaia del 5/03 Ieri si è votata in Parlamento la missione militare nel Mar Rosso a cui l'Italia partecipa: la mi...'/>
<meta property='outside' content='2024-03-06T18-31-00-01-00'/>
<meta property='published_time' content='https://blogger.googleusercontent.com/img/b/R29vZ2xl/AVvXsEg85BpIjildYUT88VLCkRfUkPDpbDZ165_GE_fGydPa48A_bfkPLtXVMScRhV7T4-SHxjcV-1k-aNvdMZyvG5DlTTb5ekzW6u_o12P6B8hNG1rugrGssJooCUurbo8nLV-rD7DCl24J-Pbu02MHmoYLArAGj5bpEcquxfp5ktXtcmDq9zEAV_j_q4pu_3Er/s750/houthi.jpeg'/>
Description: prolcomra
<br>
Images: da Controinformazione rossoperaia del 5/03 Ieri si è votata in Parlamento la missione militare nel Mar Rosso a cui l'Italia partecipa: la mi...
<br>
Outside: 2024-03-06T18-31-00-01-00
<br>
Published Time: <a href="https://blogger.googleusercontent.com/img/b/R29vZ2xl/AVvXsEg85BpIjildYUT88VLCkRfUkPDpbDZ165_GE_fGydPa48A_bfkPLtXVMScRhV7T4-SHxjcV-1k-aNvdMZyvG5DlTTb5ekzW6u_o12P6B8hNG1rugrGssJooCUurbo8nLV-rD7DCl24J-Pbu02MHmoYLArAGj5bpEcquxfp5ktXtcmDq9zEAV_j_q4pu_3Er/s750/houthi.jpeg">000000.jpeg</a>
</div>
<div class='content'>
<div class="post-body entry-content" id="post-body-6826565977199367066" itemprop="description articleBody">
 <div class="separator" style="clear: both; text-align: left;">
  <span>
   <b>
    da Controinformazione rossoperaia del 5/03
   </b>
  </span>
 </div>
 <div class="separator" style="clear: both; text-align: center;">
  <br/>
 </div>
 <div class="separator" style="clear: both; text-align: center;">
  <a href="https://blogger.googleusercontent.com/img/b/R29vZ2xl/AVvXsEg85BpIjildYUT88VLCkRfUkPDpbDZ165_GE_fGydPa48A_bfkPLtXVMScRhV7T4-SHxjcV-1k-aNvdMZyvG5DlTTb5ekzW6u_o12P6B8hNG1rugrGssJooCUurbo8nLV-rD7DCl24J-Pbu02MHmoYLArAGj5bpEcquxfp5ktXtcmDq9zEAV_j_q4pu_3Er/s750/houthi.jpeg" style="margin-left: 1em; margin-right: 1em;">
   <img border="0" data-original-height="500" data-original-width="750" height="335" src="https://blogger.googleusercontent.com/img/b/R29vZ2xl/AVvXsEg85BpIjildYUT88VLCkRfUkPDpbDZ165_GE_fGydPa48A_bfkPLtXVMScRhV7T4-SHxjcV-1k-aNvdMZyvG5DlTTb5ekzW6u_o12P6B8hNG1rugrGssJooCUurbo8nLV-rD7DCl24J-Pbu02MHmoYLArAGj5bpEcquxfp5ktXtcmDq9zEAV_j_q4pu_3Er/s750/houthi.jpeg" srcset="https://blogger.googleusercontent.com/img/b/R29vZ2xl/AVvXsEg85BpIjildYUT88VLCkRfUkPDpbDZ165_GE_fGydPa48A_bfkPLtXVMScRhV7T4-SHxjcV-1k-aNvdMZyvG5DlTTb5ekzW6u_o12P6B8hNG1rugrGssJooCUurbo8nLV-rD7DCl24J-Pbu02MHmoYLArAGj5bpEcquxfp5ktXtcmDq9zEAV_j_q4pu_3Er/s750/houthi.jpeg" width="503"/>
  </a>
 </div>
 <p>
  Ieri si è votata in Parlamento la missione militare nel Mar Rosso a cui
l'Italia partecipa: la missione ASPIDES che avrebbe, secondo le
dichiarazioni del governo, lo scopo di proteggere le vie commerciali
e di proteggere le navi italiane che operano nell'area.
 </p>
 <p align="left" style="line-height: 108%; margin-bottom: 0.28cm;">
  Proteggerle
da chi? dall'attacco che viene addebitato ai “ribelli Houthi”,
ovvero alle forze armate dello Yemen del Sud, che hanno avviato
effettivamente un'azione militare di ostacolo delle navi commerciali,
militari, che transitano nel Mar Rosso, da cui, secondo quando viene
dichiarato, circola il 15% del commercio globale.
 </p>
 <p align="left" style="line-height: 108%; margin-bottom: 0.28cm;">
  Perché
lo ha fatto? Per solidarietà al popolo palestinese aggredito,
massacrato e vittima di un piano genocida da parte dello Stato
sionista di tipo nazista d'Israele. Un piano genocida che ha
provocato finora oltre 30.000 morti, di cui circa la metà donne e
bambini; che ha distrutto case, ospedali, strutture di ogni genere,
della vita civile in Palestina.
 </p>
 <p align="left" style="line-height: 108%; margin-bottom: 0.28cm;">
  Che
ha costretto e costringe il popolo palestinese ad abbandonare la
Striscia di Gaza, spinto verso un esodo e una deportazione che
ricorda quella dei nazisti ai danni degli ebrei durante la Seconda
guerra mondiale.
 </p>
 <p align="left" style="line-height: 108%; margin-bottom: 0.28cm;">
  Che
non ha avuto esitazioni a sparare - e a uccidere - contro le masse
ridotte alla fame che cercavano il pane e dovevano averlo degli aiuti
umanitari delle missioni Onu, ecc ecc. Israele ha sparato su donne e
bambini. Questo crimine contro l'umanità è il genocidio in corso
verso il popolo di Palestina, che ha
  <span>
  </span>
 </p>
 <a name="more">
 </a>
 bisogno della solidarietà
politico-militare di tutte le forze delle masse arabe in quell'area e
quindi ciò che hanno avviato e fatto i cosiddetti “ribelli Houthi”
è quello che dovrebbero fare tutte le masse arabe e tutti gli Stati
arabi della zona che si dicono contro il genocidio in atto dello
Stato di Israele e a fianco del popolo palestinese.
 <p>
 </p>
 <p align="left" style="line-height: 108%; margin-bottom: 0.28cm;">
  Quindi
l'attacco dei “ribelli Houthi” (“ribelli Houthi” è una
definizione semplificata) è giusto e necessario, appoggiamo
incondizionatamente ogni azione contro le navi commerciali e militari
dei paesi imperialisti che solidarizzano con lo Stato sionista di
tipo nazista d'Israele che deve essere attaccato, ostacolato, perché
questo aiuta a fermare l'aggressione genocida, aiuta a ristabilire la
pace in quell'area, pace garantita solo dalla giustizia per il popolo
palestinese.
 </p>
 <p align="left" style="line-height: 108%; margin-bottom: 0.28cm;">
  Se
noi avessimo le possibilità faremmo un contingente militare/sociale
a sostegno di chi combatte lo Stato di Israele e l'imperialismo che
lo sostiene.
 </p>
 <p align="left" style="line-height: 108%; margin-bottom: 0.28cm;">
  Per
questo siamo radicalmente contro la missione militare, imperialista,
complice del genocidio, dell'Italia, nel quadro dell'accordo europeo,
con la missione ASPIDES che è parte di un crimine di guerra, è una
marcia verso la guerra contro i popoli all'interno della marcia
generale dei paesi imperialisti verso una terza guerra mondiale.
 </p>
 <p align="left" style="line-height: 108%; margin-bottom: 0.28cm;">
  Tutti
coloro che si dicono amanti della pace, della democrazia, che si
dichiarano solidali con il popolo palestinese, tutti coloro che
vogliono il cessate il fuoco in quell'area, tutti coloro che dicono
di essere contro le guerre, contro l'imperialismo, dovrebbero opporsi a
questa missione, in Parlamento come nelle piazze, cosa che peraltro
già si fa o si è cominciata a fare, in particolare nella grande
manifestazione di Milano del 24 Marzo. E invece questo governo ci
trascina in questa guerra infame, questo governo schiera i soldati
italiani per uccidere e per fermare chi solidarizza col popolo
palestinese e contribuire al massacro del popolo palestinese.
 </p>
 <p align="left" style="line-height: 108%; margin-bottom: 0.28cm;">
  È
giusto non solo opporsi a questa missione ma che questa missione
venga colpita da coloro che solidarizzano col popolo palestinese.
 </p>
 <p align="left" style="line-height: 108%; margin-bottom: 0.28cm;">
  Il
nostro NO è incondizionato e in Parlamento, invece si consuma un
misfatto, un crimine: le forze della sedicente opposizione, il Pd in
testa della Schlein, che si dice contro il governo Meloni che si vuol
porre come contraltare, che sfrutta anche l'infamia dell'esistenza di
questo governo per portare a casa voti, come è avvenuto in Sardegna,
invece vota a favore, o in qualche maniera è con il governo in
questa criminale missione. E quindi in Parlamento si celebra una
farsa, una farsa guerrafondaia, un'orgia di parole per nascondere i
veri interessi che in questa missione vi sono, che non sono soltanto
bellici, ma sono economici, dietro tutta questa missione ci sono i
profitti delle multinazionali, i
profitti delle industrie belliche, una lurida missione per i
profitti, una lurida missione per la guerra. Per questo è
necessario, comunque voti il Parlamento, che fuori dal Parlamento si
senta la voce forte e chiara.
 </p>
 <p align="left" style="line-height: 108%; margin-bottom: 0.28cm;">
  Quando
l'imperialismo e i suoi governi parlano di pace, lo fanno per fare le
guerre, perché sono loro, è il loro sistema, i loro interessi
economici che vi sono dietro le guerre.
 </p>
 <p align="left" style="line-height: 108%; margin-bottom: 0.28cm;">
  Che
ci stanno a fare le truppe italiane nel Mar Rosso? Il Mar Rosso è
italiano?
 </p>
 <p align="left" style="line-height: 108%; margin-bottom: 0.28cm;">
  Questo è colonialismo, questo è imperialismo. I popoli
della zona non possono decidere se fermare o no navi commerciali,
militari in un contesto di una guerra genocida contro il popolo della
Palestina, definiti come terroristi. Terrorismo sono le bombe
dell'imperialismo. Le azioni militari, da Hamas ai ribelli Houthi,
sono lotta di liberazione nazionale. Su questo nessun equivoco vi può
essere.
 </p>
 <p align="left" style="line-height: 108%; margin-bottom: 0.28cm;">
  E
questa posizione è l'unica posizione che rispetta gli interessi dei
proletari, delle masse popolari, di tutti coloro che non vogliono in
questo paese un mondo fatto di guerre genocide, di tutti coloro che
comprendono che è lo stesso governo che nel nostro paese taglia il
reddito di cittadinanza, impoverisce i poveri, non fa nulla per
salvare lavoro, salute, sanità, scuola e invece importa tutti questi
soldi nel calderone delle spese militari e delle missioni militari.
 </p>
 <p align="left" style="line-height: 108%; margin-bottom: 0.28cm;">
  “Alzare
i salari, abbassare le armi” - si dice - ma questo passa dalla
cacciata di questo governo, di questo governo della guerra a cui
bisogna opporre l'opposizione proletaria e popolare, l'altra guerra,
la guerra di popolo perché solo la guerra di popolo ferma le guerre.
Lo dovrebbero sapere tutti leggendo banalmente i libri di storia.
 </p>
 <p align="left" style="line-height: 108%; margin-bottom: 0.28cm;">
  Questa
missione, peraltro, avviene in un quadro in cui l’Italia ha il
comando, si tratta del solito “comando di pennacchi”, perché
l'Italia ha il comando di una missione che rispecchia gli interessi
dell'imperialismo in generale, è a fianco dell'imperialismo
americano che ha veri interessi e dentro una missione con Francia e
Germania che sono paesi che hanno interessi ancora maggiori di quelli
dell'Italia nell'area. Quindi una missione per i padroni e le
multinazionali italiani in un quadro di servi dei servi
dell'imperialismo americano e delle potenze imperialiste maggiori. La
logica dei servi è sempre stata la natura interna, la natura
effettiva di tutti coloro che si rifanno - peraltro più o meno
esplicitamente - a Mussolini, al fascismo, seguono le orme
neocoloniali e imperialiste e portano, oggi  come allora, il nostro paese
dalla parte delle barbarie, dalla parte dell'oppressione dei
proletari e dei popoli.
 </p>
 <p align="left" style="line-height: 108%; margin-bottom: 0.28cm;">
  Il
NO a questa missione deve essere realmente sostenuto ed è combinato
con l'appoggio all'indebolimento politico-militare, culturale,
ideologico e perfino morale di questa missione.
 </p>
 <p align="left" style="line-height: 108%; margin-bottom: 0.28cm;">
  Si è
dalla parte dei popoli e della pace, se si ha il coraggio, la
coscienza, di dire questo.
 </p>
 <div style="clear: both;">
 </div>
</div>

</div>


<div class='source'><p>Author: <a href="https://proletaricomunisti.blogspot.com/2024/03/pc-6-marzo-no-allintervento-militare.html">https://proletaricomunisti.blogspot.com/2024/03/pc-6-marzo-no-allintervento-militare.html</a></p></div>
</div>
</body></html>