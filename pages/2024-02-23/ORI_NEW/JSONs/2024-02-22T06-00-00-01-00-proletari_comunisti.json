{"title": "pc 22 febbraio - Ex Ilva - Il Governo: post Amministrazione Straordinaria, nuovi padroni da cercare - Ma chi sono?", "published time": "2024-02-22T06-00-00-01-00", "images": [], "content": "<div class=\"post-body entry-content\" id=\"post-body-4256723377754575597\" itemprop=\"description articleBody\">\n <p>\n  Il mercato mondiale dell\u2019acciaio \u00e8 in crisi di sovrapproduzione da molto tempo; una sovrapproduzione relativa nel sistema capitalista perch\u00e9 la vendita dell\u2019acciaio deve realizzare i profitti per i padroni, non certo perch\u00e9 il bisogno dell\u2019acciaio non cresca nel mondo con tanti paesi che hanno bisogno di un accelerato sviluppo industriale in cui l\u2019acciaio ha un importante utilizzo.\n </p>\n <p>\n  Lo stabilimento di Taranto \u00e8 collocato strategicamente in un punto chiave verso i nuovi mercati che in prospettiva si aprono nel Nord Africa, nel Medio Oriente. Possedere Taranto significa possedere un anello fondamentale della catena mondiale della produzione dell\u2019acciaio. Ma la verit\u00e0 \u00e8 che i padroni, tutti, in una fase come questa, gli stabilimenti li vogliono \u201cgratis\u201d, che gli vengano consegnati a quattro soldi e in cui loro possano avere mano libera nel tipo di produzione, nello sfruttamento della forza-lavoro, sulle questioni ambientali e giudiziarie.\n </p>\n <p>\n  <b>\n   Questa \u00e8 la condizione richiesta oggi da tutti i produttori di acciaio in Italia, Europa, nel mondo.\n  </b>\n </p>\n <p>\n  Il governo\u00a0 ha commissariato l\u2019ex Ilva per poi trovare un nuovo investitore che se la prende e la rilanci.\n </p>\n <p>\n  <b>\n   Ma chi sono i nuovi investitori\n  </b>\n  . Dai giornali si sa che sarebbero la\n  <b>\n   Vulcan Green steel\n  </b>\n  . una multinazionale che sta costruendo un impianto da 5 milioni di tonnellate di preridotto e, come si sa, il preridotto \u00e8 una delle prospettive per l\u2019ambientalizzazione, per la trasformazione produttiva dell\u2019Ilva di Taranto. L\u2019investimento in Oman \u00e8 di due miliardi di dollari. Adesso sta cercando una acciaieria in\n  <span>\n  </span>\n </p>\n <a name=\"more\">\n </a>\n grado di produrre l\u2019acciaio. Il proprietario \u00e8 Naveen Jindal figlio dei Jindal. In Italia Jindal \u00e8 stato il rivale di ArcelorMittal per acquisire l\u2019Ilva, ha perso la gara e si \u00e8 riversato su Piombino, facendo danni.\n <p>\n </p>\n <p>\n  Quindi VulcanGreenSteel \u00e8 un \u2018sottoprodotto\u2019 di Jindal. Secondo quando scrive Il Sole 24 ore, Jindal sta cercando capacit\u00e0 produttiva per chiudere il ciclo con il preridotto.\u00a0 Sta per aprire \u00ecn Nigeria un impianto con un investimento da tre miliardi di dollari, proprio perch\u00e9 il cuore degli investimenti il gruppo lo ha messo in Nigeria.\n </p>\n <p>\n  Gli indiani di questo gruppo vorrebbero l\u2019Ilva, per\u00f2 mettendoci massimo un miliardo e mezzo di risorse e pensano a una Ilva ridotta con 5.000 addetti in tutto, quindi con un dimezzamento della classe operaia attuale dello stabilimento e altrettanto dell\u2019appalto\n </p>\n <p>\n  L\u2019altro competitor, questo s\u00ec molto sponsorizzato anche per il suo carattere nazionale dal governo Meloni, ma anche dalla Federacciai e da una parte consistente del sindacato, \u00e8\n  <b>\n   Arvedi.\n  </b>\n </p>\n <p>\n  Scrive il Sole 24 ore: \u2018Arvedi viene citato, invocato ogni volta che si prospetta un cambio di azionariato nell\u2019ex Ilva. Il Min. Giorgetti e Arvedi industriale del Nord sono legati.\n </p>\n <p>\n  La posizione di Arvedi \u00e8 sempre stata di disponibilit\u00e0 a intervenire in combinazione con il socio pubblico, vale a dire se i soldi li mette il socio pubblico, e a patto che ci sia tabula rasa rispetto al pregresso. Cio\u00e8 le stesse cose che ha chiesto ArcelorMittal. Peraltro, il suo piano sarebbe incentrato soltanto sull\u2019elettrosiderurgia, a Taranto si dovrebbe costruire un nuovo laminatoio e tre forni elettrici ma questo vuol dire che quando sar\u00e0 a regime tra vari anni, bastano 5.000 operai, non quanti sono oggi a Taranto, con il conseguente netto ridimensionamento dell\u2019indotto. Altri 2.000 potrebbero rimanere a Novi Ligure e Cornigliano.\n </p>\n <p>\n  Arvedi per\u00f2 sta pensando a un accordo sulla vicenda con Tata Stell, indiano anche lui.\n </p>\n <p>\n  Infine arriviamo al\n  <b>\n   gruppo ucraino Metinvest\n  </b>\n  che sta avanzando come interlocutore. Metinvest vede soprattutto in Cornigliano il primo business interessante. Metinvest \u00e8 di propriet\u00e0 dell\u2019oligarca ucraino Rinat Akhmetov. L\u2019Ucraina, da tempi non sospetti, ben prima che scoppiasse la guerra, \u00e8 dominata da un\u2019oligarchia industrial-finanziaria, della stessa natura di quella russa, anche se su scala pi\u00f9 ridotta. Il patrimonio personale di Akhmetov \u00e8 di 5,7 miliardi di dollari, con due centri di interessi, la finanza e la siderurgia. Compare nella lista dei 500 uomini pi\u00f9 ricchi del mondo ed ha due scopi: i soldi e la necessit\u00e0 di acquisire capacit\u00e0 prodottiva.\n </p>\n <p>\n  \u201cL\u2019operazione speciale\u201d di Vladimir Putin ha fatto della sua principale acciaieria in Ucraina, Azovstal di Mariupol, una Zombiestan,\n </p>\n <p>\n  Akhmetov ha rilevato Piombino. Il governo Meloni ha proposto Taranto ad Akhmetov e ci sarebbe il gradimento degli americani.\n </p>\n <p>\n  Ecco, cosa c\u2019\u00e8 poi dietro le spinte nazionaliste del governo Meloni: lo Stato della Meloni \u00e8 lo stato delle multinazionali che lo sostengono, con cui esso \u00e8 legato, e quindi secondo questa ipotesi lo Stato che entra nell\u2019Ilva, con il governo Meloni avrebbe come proprietario Akhmetov. Che, come dice sempre il sole 24 ore \u2018sta comprando capacita\u2019 produttiva in tutto il mondo\u2019, quello che aveva fatto e continua a fare Mittal. Meetinvest per\u00f2 \u2013 sempre secondo questa stampa - non vuole entrare in conflitto con ArcelorMittal, perch\u00e8 \u00e8 chiaro che con l\u2019Ilva in mano ad altri sar\u00e0 guerra tra le multinazionali dell\u2019acciaio.. e gli effetti anche questa volta saranno scaricati sui lavoratori.\n </p>\n <div style=\"clear: both;\">\n </div>\n</div>\n", "description": "Il mercato mondiale dell\u2019acciaio \u00e8 in crisi di sovrapproduzione da molto tempo; una sovrapproduzione relativa nel sistema capitalista perch\u00e9...", "author": ["fannyhill"], "source": "https://proletaricomunisti.blogspot.com/2024/02/sul-mercato-dellacciaio.html"}