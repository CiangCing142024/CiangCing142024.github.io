<html><body>
<div class='article'>
<div class='title'><h1>pc 22 febbraio - La morte di Navalny usata nello scontro interimperialista (da Controinformazione rossoperaia del 21/02)</h1></div>
<hr/>
<div class='metadata'>
<meta property='description' content='prolcomra'/>
<meta property='images' content='La morte di Navalny in Russia in un carcere siberiano è indubbiamente un crimine del regime russo di Putin, un regime imperialista, un regim...'/>
<meta property='outside' content='2024-02-22T06-57-00-01-00'/>
<meta property='published_time' content='https://blogger.googleusercontent.com/img/b/R29vZ2xl/AVvXsEgXd63EoC7_teZDrxay0gZCYrbATxBOxTpL0DoIH7sQPYTNnvXXtnJMFqFf23cVBAqjqbTWaWHMHKne_otJkhcgaPuh8fquPfSfu9geBKPmyWq2GkhmPPcI7sH_uLEDyRPDhj0LOJx8uf6bOSFBkY_SHnQ-K8lN8-6AHKzWeFNCofyCWcQooRk6VV4nAkJ7/w452-h237/navalny.jpg'/>
Description: prolcomra
<br>
Images: La morte di Navalny in Russia in un carcere siberiano è indubbiamente un crimine del regime russo di Putin, un regime imperialista, un regim...
<br>
Outside: 2024-02-22T06-57-00-01-00
<br>
Published Time: <a href="https://blogger.googleusercontent.com/img/b/R29vZ2xl/AVvXsEgXd63EoC7_teZDrxay0gZCYrbATxBOxTpL0DoIH7sQPYTNnvXXtnJMFqFf23cVBAqjqbTWaWHMHKne_otJkhcgaPuh8fquPfSfu9geBKPmyWq2GkhmPPcI7sH_uLEDyRPDhj0LOJx8uf6bOSFBkY_SHnQ-K8lN8-6AHKzWeFNCofyCWcQooRk6VV4nAkJ7/w452-h237/navalny.jpg">000000.jpg</a>
</div>
<div class='content'>
<div class="post-body entry-content" id="post-body-4158131708377208788" itemprop="description articleBody">
 <div class="separator" style="clear: both; text-align: center;">
  <a href="https://blogger.googleusercontent.com/img/b/R29vZ2xl/AVvXsEgXd63EoC7_teZDrxay0gZCYrbATxBOxTpL0DoIH7sQPYTNnvXXtnJMFqFf23cVBAqjqbTWaWHMHKne_otJkhcgaPuh8fquPfSfu9geBKPmyWq2GkhmPPcI7sH_uLEDyRPDhj0LOJx8uf6bOSFBkY_SHnQ-K8lN8-6AHKzWeFNCofyCWcQooRk6VV4nAkJ7/s690/navalny.jpg" style="margin-left: 1em; margin-right: 1em;">
   <img border="0" data-original-height="362" data-original-width="690" height="237" src="https://blogger.googleusercontent.com/img/b/R29vZ2xl/AVvXsEgXd63EoC7_teZDrxay0gZCYrbATxBOxTpL0DoIH7sQPYTNnvXXtnJMFqFf23cVBAqjqbTWaWHMHKne_otJkhcgaPuh8fquPfSfu9geBKPmyWq2GkhmPPcI7sH_uLEDyRPDhj0LOJx8uf6bOSFBkY_SHnQ-K8lN8-6AHKzWeFNCofyCWcQooRk6VV4nAkJ7/w452-h237/navalny.jpg" srcset="https://blogger.googleusercontent.com/img/b/R29vZ2xl/AVvXsEgXd63EoC7_teZDrxay0gZCYrbATxBOxTpL0DoIH7sQPYTNnvXXtnJMFqFf23cVBAqjqbTWaWHMHKne_otJkhcgaPuh8fquPfSfu9geBKPmyWq2GkhmPPcI7sH_uLEDyRPDhj0LOJx8uf6bOSFBkY_SHnQ-K8lN8-6AHKzWeFNCofyCWcQooRk6VV4nAkJ7/w452-h237/navalny.jpg" width="452"/>
  </a>
 </div>
 <p>
  La morte di Navalny in Russia in un carcere siberiano è
indubbiamente un crimine del regime russo di Putin, un regime imperialista, un regime capitalista, un regime di dittatura di stampo fascista, un regime che
ha invaso l'Ucraina per scopi imperialisti, un regime che - in forme
semplificate - si può definire neozarista.
 </p>
 <p style="line-height: 108%; margin-bottom: 0.28cm;">
  È chiaro che
questo tipo di regime nei confronti dell'opposizione politica - qualunque
essa sia - usa la repressione, la persecuzione, la carcerazione e, in
alcuni casi, questo produce morte. Su questo non ci possono essere
dubbi. Non importa chi fosse la figura di Navalny, qui il problema è
cosa è il regime in Russia e su questo i proletari avanzati, i
comunisti autentici, marxisti, leninisti, maoisti, hanno sempre
denunciato quello che è avvenuto in Russia con la restaurazione
capitalistica.
 </p>
 <p style="line-height: 108%; margin-bottom: 0.28cm;">
  Quello che è
avvenuto in Russia - Stato socialimperialista all'esterno,
socialfascista all'interno - è una definizione che dobbiamo
innanzitutto al movimento comunista, ai comunisti cinesi che hanno
combattuto quello che è avvenuto in Russia e hanno denunciato la
trasformazione di questo Stato, da
  <span>
  </span>
 </p>
 <a name="more">
 </a>
 Stato socialista con problemi e
limiti, a Stato neocapitalista con una borghesia rossa che ha
restaurato il capitalismo. E l'evoluzione di
questo Stato è stata conseguente a questa trasformazione interna che
ha attraversato diverse fasi – di cui non è qui il momento di fare
la storia - ed è arrivata a Putin; il percorso della Russia è stato della stessa natura di quello che è avvenuto
per i capi dei partiti comunisti che hanno attraversato una fase di
trasformazione di tipo revisionista avviata con Togliatti e la via
italiana socialista, proseguita con tutti i successivi segretari del
PCI, fino al compromesso storico, all'accettazione della NATO di
Berlinguer, fino alla degenerazione per tappe che ha portato a Renzi, ecc ecc.
 <p style="line-height: 108%; margin-bottom: 0.28cm;">
  Tutto questo non
mette assolutamente in discussione che noi siamo in Italia, nell'arco
del mondo dominato dall'imperialismo USA, che i governi di Stati
europei sono stati imperialisti, che lo Stato italiano è uno stato
imperialista. E che la guerra in Ucraina è una guerra per interposta
persona, che l'imperialismo USA, i governi europei, Italia compresa,
vogliono trasformare in guerra di aggressione contro la Russia in una
nuova guerra mondiale di ripartizione del mondo che, per conto
dell'imperialismo occidentale ha come obiettivo di cancellare gli
oppositori imperialisti, ridimensionare le altre potenze imperialiste
e quindi la Russia e la Cina innanzitutto, che sono i loro competitor
sul piano mondiale.
 </p>
 <p style="line-height: 108%; margin-bottom: 0.28cm;">
  Non c'è alcun
dubbio che noi siamo contro l'imperialismo USA, contro quello che sta
avvenendo in Ucraina, consideriamo il regime di Zelensky un vassallo
dell'imperialismo. Consideriamo la maggior parte delle opposizioni
interne alla Russia aspiranti a uno Stato e a una società che possa
far parte dell'integrazione internazionale, economica, politica,
strategica e militare dell'imperialismo Usa, europeo.
 </p>
 <p style="line-height: 108%; margin-bottom: 0.28cm;">
  Una cosa sono le
contraddizioni interimperialiste e la nostra ferma opposizione a ogni
imperialismo, un'altra cosa è avere una valutazione positiva della
Russia di Putin e considerare il suo comportamento interno come
giustificato e quindi accettabile.
 </p>
 <p style="line-height: 108%; margin-bottom: 0.28cm;">
  Navalny era un
uomo via via trasformatosi in una pedina dell'Occidente, non c'è
dubbio, la sua linea e la sua politica di rovesciamento di Putin era
per aprire la strada a un regime di tipo occidentale, assimilato alle potenze imperialiste occidentali. Ma questo
non deve portarci a nascondere quello che è avvenuto in Russia,
d'altra parte tutti i regimi imperialisti si comportano allo stesso
maniera: guerra all'esterno, repressione, moderno fascismo,
persecuzione degli oppositori all'interno.
 </p>
 <p style="line-height: 108%; margin-bottom: 0.28cm;">
  Cosa dovremmo
dire di quello che succede, per fare un esempio di cui molti ne parlano, al giornalista fondatore di WikiLeaks che ha smascherato
crimini e segreti delle guerre americane e che per questo è
perseguitato e gli americani stanno facendo di tutto perché venga
estradato, e, se avvenisse, il suo destino sarà la pena di morte? Non
vediamo tante forze politiche e organi di stampa che mettono in
discussione questo crimine contro Assange. Per non dire quello che
succede a Ilaria Salis in Ungheria o che succede agli oppositori in
Francia, in Italia, in Germania, o quello che succede agli
oppositori in America Latina, negli Stati del Terzo mondo legati
all'imperialismo occidentale, di quello che succede in India, e così
via.
 </p>
 <p style="line-height: 108%; margin-bottom: 0.28cm;">
  Su tutto questo non vediamo affatto tante “anime belle” in
campo che oggi santificano Navalny, ma vediamo qualcosa di peggio; oggi
si usa la figura di Navalny per fomentare la guerra contro la Russia,
quindi per alimentare la marcia verso una carneficina mondiale che
comporta questa logica di guerra, per sostenere lo spettacolare
aumento di spese militari, per sostenere il regime filonazista ucraino riempito di armi di ogni genere e tipo. Anzi, la questione Navalny
mostra come, in nome di Navalny, si è realizzata da noi una “unione
sacra” da PD ai partiti di governo Meloni, che è obiettivamente e, per la maggior parte dei partiti,
soggettivamente, una campagna reazionaria, guerrafondaia.
 </p>
 <p style="line-height: 108%; margin-bottom: 0.28cm;">
  Chi parla di
libertà per gli oppositori in Russia ma vuole la guerra alla
Russia, vuole sostenere e alimentare tutta la l'attività che
l'imperialismo occidentale, la NATO, il governo italiano, fanno in
direzione della guerra. E su questo non ci può essere alcun dubbio
che noi siamo contro tutto questo; e diciamo ai proletari, alle masse
popolari, ancora una volta, di non farsi ingannare dalle campagne di
tutti i partiti, di tutta la stampa, di tutta la televisione.
  <b>
   La
campagna Navalny è una campagna di guerra non una campagna difesa di
un perseguitato politico.
  </b>
 </p>
 <p style="line-height: 108%; margin-bottom: 0.28cm;">
  Le responsabilità della persecuzione politica nei
confronti di Navalny che ha portato alla sua morte in carcere, senza dubbio ricadano, al di là dei fatti materiali
che possono aver causato l’azione politica statale repressiva dello
Stato imperialista russo, nelle mani attualmente di Putin.
 </p>
 <p style="line-height: 108%; margin-bottom: 0.28cm;">
  <b>
  </b>
 </p>
 <p style="line-height: 108%; margin-bottom: 0.28cm;">
  NO a questa
infame campagna guerrafondaia, NO all'unità nazionale intorno alla
figura di Navalny che è parte della marcia verso una guerra
interimperialista mondiale.
 </p>
 <p style="line-height: 108%; margin-bottom: 0.28cm;">
  SI invece alla
lotta contro la repressione nei nostri paesi, contro la marcia
reazionaria e dittatoriale dei governi del nostro paese nei confronti
dell'opposizione proletaria antifascista antimperialista, contraria
alla guerra, contraria alla devastazione ambientale, contraria alla
restrizione del diritto di sciopero, del diritto di informazione,
ecc.
 </p>
 <div style="clear: both;">
 </div>
</div>

</div>


<div class='source'><p>Author: <a href="https://proletaricomunisti.blogspot.com/2024/02/pc-22-febbraio-la-morte-di-navalny.html">https://proletaricomunisti.blogspot.com/2024/02/pc-22-febbraio-la-morte-di-navalny.html</a></p></div>
</div>
</body></html>