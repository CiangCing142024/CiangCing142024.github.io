<html><body>
<div class='article'>
<div class='title'><h1>ΛΑΪΚΗ ΑΝΤΙΣΤΑΣΗ ΠΕΙΡΑΙΑ |  ΚΑΜΙΑ ΕΜΠΛΟΚΗ ΤΗΣ ΧΩΡΑΣ ΣΤΑ ΠΟΛΕΜΙΚΑ ΣΧΕΔΙΑ ΤΩΝ ΙΜΠΕΡΙΑΛΙΣΤΩΝ  Όλοι στην συγκέντρωση στις 14 Μαρτίου 18.00 στον προάυλιο χώρο του Αγ. Νικολάου στον Πειραιά</h1></div>
<hr/>
<div class='metadata'>
<meta property="author" content="an.ba"/>
<meta property="description" content=""/>
<meta property="labels" content=""/>
<meta property="published_time" content="2024-03-14T04:30:00+08:00"/>
<meta property="images" content="https://blogger.googleusercontent.com/img/b/R29vZ2xl/AVvXsEiLuCaIOCQ_PvrzuRGzqwAcbTb6Y1LOcgcZ3Jgw919OlAI6Yf9bPkcjLrqO_rGhhsAmLds4XmRoLJvwW7m3WeCACaR87ba1ZCq0a9SSe6J-TXPmZJ5WLc3IbcoZiZQNhWpAF5qchU_pBPpvrfIkt63Z03zISeEENUthvuelNd4u2vHAVLVgQNemHkwli1w/s1920/%CF%86%CF%81%CE%B5%CE%B3%CE%B1%CF%84%CE%B1.webp"/>
Author: an.ba
<br>
Description: 
<br>
Labels: 
<br>
Published Time: 2024-03-14T04:30:00+08:00
<br>
Images: <a href="https://blogger.googleusercontent.com/img/b/R29vZ2xl/AVvXsEiLuCaIOCQ_PvrzuRGzqwAcbTb6Y1LOcgcZ3Jgw919OlAI6Yf9bPkcjLrqO_rGhhsAmLds4XmRoLJvwW7m3WeCACaR87ba1ZCq0a9SSe6J-TXPmZJ5WLc3IbcoZiZQNhWpAF5qchU_pBPpvrfIkt63Z03zISeEENUthvuelNd4u2vHAVLVgQNemHkwli1w/s1920/%CF%86%CF%81%CE%B5%CE%B3%CE%B1%CF%84%CE%B1.webp">000000.webp</a>
</div>
<div class='content'>
<div class="post-body entry-content" id="post-body-355154660133594324" itemprop="description articleBody">
 <p style="text-align: center;">
  <b>
   <span style="font-size: large;">
    ΚΑΜΙΑ ΕΜΠΛΟΚΗ ΤΗΣ ΧΩΡΑΣ ΣΤΑ ΠΟΛΕΜΙΚΑ ΣΧΕΔΙΑ ΤΩΝ ΙΜΠΕΡΙΑΛΙΣΤΩΝ
   </span>
  </b>
 </p>
 <p style="text-align: center;">
  <b>
   <span style="font-size: large;">
    Όλοι στην συγκέντρωση στις 14 Μαρτίου 18.00 στον προάυλιο χώρο του Αγ. Νικολάου στον Πειραιά
   </span>
  </b>
 </p>
 <p>
 </p>
 <div class="separator" style="clear: both; text-align: center;">
  <a href="https://blogger.googleusercontent.com/img/b/R29vZ2xl/AVvXsEiLuCaIOCQ_PvrzuRGzqwAcbTb6Y1LOcgcZ3Jgw919OlAI6Yf9bPkcjLrqO_rGhhsAmLds4XmRoLJvwW7m3WeCACaR87ba1ZCq0a9SSe6J-TXPmZJ5WLc3IbcoZiZQNhWpAF5qchU_pBPpvrfIkt63Z03zISeEENUthvuelNd4u2vHAVLVgQNemHkwli1w/s1920/%CF%86%CF%81%CE%B5%CE%B3%CE%B1%CF%84%CE%B1.webp" style="margin-left: 1em; margin-right: 1em;">
   <img border="0" data-original-height="1281" data-original-width="1920" height="268" src="https://blogger.googleusercontent.com/img/b/R29vZ2xl/AVvXsEiLuCaIOCQ_PvrzuRGzqwAcbTb6Y1LOcgcZ3Jgw919OlAI6Yf9bPkcjLrqO_rGhhsAmLds4XmRoLJvwW7m3WeCACaR87ba1ZCq0a9SSe6J-TXPmZJ5WLc3IbcoZiZQNhWpAF5qchU_pBPpvrfIkt63Z03zISeEENUthvuelNd4u2vHAVLVgQNemHkwli1w/s1920/%CF%86%CF%81%CE%B5%CE%B3%CE%B1%CF%84%CE%B1.webp" srcset="https://blogger.googleusercontent.com/img/b/R29vZ2xl/AVvXsEiLuCaIOCQ_PvrzuRGzqwAcbTb6Y1LOcgcZ3Jgw919OlAI6Yf9bPkcjLrqO_rGhhsAmLds4XmRoLJvwW7m3WeCACaR87ba1ZCq0a9SSe6J-TXPmZJ5WLc3IbcoZiZQNhWpAF5qchU_pBPpvrfIkt63Z03zISeEENUthvuelNd4u2vHAVLVgQNemHkwli1w/s1920/%CF%86%CF%81%CE%B5%CE%B3%CE%B1%CF%84%CE%B1.webp" width="400"/>
  </a>
 </div>
 <p>
 </p>
 <p>
  Η ελληνική κυβέρνηση με την απόφασή της να αποστείλει τη φρεγάτα “ΥΔΡΑ” στην Ερυθρά Θάλασσα στα πλαίσια της αποστολής της Ευρωπαϊκής Ένωσης EUNAVFOR Aspides κλιμακώνει την εμπλοκή της χώρας στους ιμπεριαλιστικούς φιλοπόλεμους σχεδιασμούς. Άλλωστε, το επιχειρησιακό κέντρο της αποστολής είναι στη Λάρισα και ταυτόχρονα η βάση της Σούδας και άλλες  αμερικάνικες βάσεις στη χώρα μας συμμετέχουν ενεργά στην γενοκτονία του Παλαιστινιακού λαού  ενισχύοντας με κάθε τρόπο το φασιστικό-σιωνιστικό κράτος του Ισραήλ.
 </p>
 <p>
  Ήδη η φρεγάτα του πολεμικού ναυτικού την Τετάρτη 13/3 ενεπλάκη στο πρώτο πολεμικό επεισόδιο στην εμπόλεμη περιοχή της Ερυθράς Θάλασσας πραγματοποιώντας βολές πυραύλων κατά μη επανδρωμένων drones των Χούθι. Ο υπουργός Εθνικής Άμυνας Ν. Δένδιας δήλωσε με κυνισμό ότι «Είμαστε υπερήφανοι για τις επιχειρήσεις της πατρίδας μας που διεξάγονται για την προστασία του εθνικού συμφέροντος…».
 </p>
 <p>
  Σε συνέχεια της πολιτικής όλων διαχρονικά των κυβερνήσεων, η κυβέρνηση της ΝΔ βαθαίνει απροκάλυπτα την εξάρτησή της χώρας από ΗΠΑ, ΝΑΤΟ και ΕΕ. Η χώρα μετατρέπεται ολοένα και περισσότερο σε αμερικανονατοϊκή βάση, και οι πρόσφατες εξελίξεις με την αποστολή φρεγάτας στην Ερυθρά Θάλασσα είναι ένα επιπλέον βήμα υποτέλειας που σέρνει το λαό μας σε πολύ επικίνδυνες εξελίξεις. Μάλιστα, στη συμμετοχή της στη συγκεκριμένη αποστολή της ΕΕ, η Ελλάδα έχει αναλάβει και την πρωτοβουλία η αποστολή Ασπίδες να έχει ανοιχτό δίαυλο επικοινωνίας και ανοιχτό συντονισμό με την υπό αμερικάνικη διοίκηση αποστολή Prosperity Guardian αλλά και το ινδικό πολεμικό ναυτικό. Με την αιτιολογία της προστασίας των εμπορικών πλοίων και των πολεμικών πλοίων απέναντι στις επιθέσεις των φιλο-Ιρανών Χούθι, οι δύο αυτές αποστολές αποτελούν ακόμη μια επιθετική κίνηση των ιμπεριαλιστών στην περιοχή της Μέσης Ανατολής. Ο πραγματικός στόχος των αποστολών είναι ο γεωπολιτικός έλεγχος της περιοχής και το σφράγισμα της απέναντι στη Ρωσία και την Κίνα.
 </p>
 <p>
  Η κυβέρνηση της ΝΔ, το αστικό πολιτικό προσωπικό και η ντόπια κεφαλαιοκρατική τάξη είναι επικίνδυνοι. Σέρνουν τον λαό μας στον πόλεμο. Μας ετοιμάζουν να ματώσουμε και πάλι για τα συμφέροντα των Αμερικάνων και ευρωπαίων ιμπεριαλιστών. Από τη μια η επίσκεψη του Κ. Μητσοτάκη στην Ουκρανία ως μεσάζοντας των ΗΠΑ και η αποστολή πολεμικού εξοπλισμού. Από την άλλη η ένταξη της χώρας στο γεωπολιτικό σχεδιασμό των ΗΠΑ για την Ν. Α. Μεσόγειο και την Μ. Ανατολή που συνοδεύεται πλέον από το πολεμικό ναυτικό. Σέρνουν τη χώρα και το λαό στο επίκεντρό του ιμπεριαλιστικού ανταγωνισμού για το ξαναμοίρασμα του κόσμου, βαπτίζοντας εθνικό συμφέρον την υποτέλεια  σε ΗΠΑ-ΕΕ.
 </p>
 <p>
  Την ίδια ώρα που η κυβέρνηση, για λογαριασμό του ξένου και ντόπιου κεφαλαίου,  κλιμακώνει την επίθεση στα δικαιώματα του λαού σπέρνοντας τη φτώχεια, την εξαθλίωσή, την ακρίβεια, γεμίζει με δις ευρώ τα ταμεία των ιμπεριαλιστικών πολεμικών βιομηχανιών με τα εξοπλιστικά προγράμματα μαμούθ. Σε αυτή τη βάση οι ζωές του λαού και των εργαζομένων θα συνεχίζουν να γίνονται θυσία στο βωμό του κέρδους. Όπως οι ζωές των δυο Ελλήνων ναυτεργατών έγιναν θυσία για τα κέρδη των Ελλήνων εφοπλιστών, ενώ η κυβέρνηση και το σύστημα πανηγυρίζουν για την επιτυχία που είχε η ελληνική φρεγάτα ΥΔΡΑ, ένα από τα “καμάρια του πολεμικού μας ναυτικού”, στη διάρκεια της εμπλοκής της με δύο μη επανδρωμένα αεροσκάφη.
 </p>
 <p>
  Ο λαός, οι εργαζόμενοι και η νεολαία δεν θα γίνουμε κρέας στα κανόνια των ιμπεριαλιστων. Είναι μεγαλύτερη η ανάγκη από ποτέ άλλοτε η ανάπτυξη και η μαζικοποίηση ενός αντιπολεμικού-αντιιμπεριαλιστικού κινήματος που να απαιτεί την απεμπλοκή της χώρας από τα ιμπεριαλιστικά πολεμικά σχέδια, που να παλεύει για να φύγουν οι ιμπεριαλιστές από τη χώρα, που να δηλώνει την έμπρακτη αλληλεγγύη του λαού μας στον αγώνα του παλαιστινιακού λαού!
 </p>
 <p>
 </p>
 <ul>
  <li>
   <b>
    ΑΜΕΣΗ ΑΠΕΜΠΛΟΚΗ ΤΗΣ ΧΩΡΑΣ ΑΠΟ ΤΟΥΣ ΠΟΛΕΜΙΚΟΥΣ ΣΧΕΔΙΑΣΜΟΥΣ
   </b>
  </li>
  <li>
   <b>
    ΝΑ ΕΠΙΣΤΡΕΨΕΙ Η ΦΡΕΓΑΤΑ ΑΠΟ ΤΗΝ ΕΡΥΘΡΑ ΘΑΛΑΣΣΑ.
   </b>
  </li>
  <li>
   <b>
    ΕΞΩ ΗΠΑ-ΝΑΤΟ-ΒΑΣΕΙΣ ΚΑΙ ΕΕ ΑΠΟ ΤΗΝ ΕΛΛΑΔΑ
   </b>
  </li>
  <li>
   <b>
    ΜΕΤΩΠΟ ΤΩΝ ΛΑΩΝ ΕΝΑΝΤΙΑ ΣΤΟΝ ΠΟΛΕΜΟ ΚΑΙ ΤΟΝ ΙΜΠΕΡΙΑΛΙΣΜΟ
   </b>
  </li>
  <li>
   <b>
    ΛΕΥΤΕΡΙΑ ΣΤΗΝ ΠΑΛΑΙΣΤΙΝΗ ΑΠΟ ΤΗ ΘΑΛΑΣΣΑ ΩΣ ΤΟΝ ΠΟΤΑΜΟ
   </b>
  </li>
 </ul>
 <p>
 </p>
 <div style="text-align: center;">
  Αναδημοσίευση από:
  <a href="https://laikiantistasipeiraia.blogspot.com/2024/03/14.html" target="_blank">
   Λαϊκή Αντίσταση Πειραιά
  </a>
 </div>
 <div style="clear: both;">
 </div>
</div>

</div>


<div class='source'><p>Source: <a href="https://antigeitonies3.blogspot.com/2024/03/14-1800.html">https://antigeitonies3.blogspot.com/2024/03/14-1800.html</a></p></div>
</div>
</body></html>