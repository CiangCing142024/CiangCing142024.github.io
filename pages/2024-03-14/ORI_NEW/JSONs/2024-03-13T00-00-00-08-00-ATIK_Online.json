{"published time": "2024-03-13T00:00:00+08:00", "images": ["https://www.atik-online.net/wp-content/uploads/2024/03/Artboard-1-620x330.png", "https://www.atik-online.net/wp-content/uploads/2024/03/Artboard-1.png"], "content": "<div class=\"single-post-thumb\">\n <p class=\"IMAGE_ARCHIVED\">\n  Inside\n </p>\n</div>\n<div class=\"entry\">\n <p style=\"text-align: center\">\n  <strong>\n   AT\u0130K 27. KONGRES\u0130NE \u00c7A\u011eRI\n  </strong>\n </p>\n <p>\n  Emperyalist \u00e7eli\u015fkilerin artt\u0131\u011f\u0131 ve uygulanan sava\u015f politikalar\u0131 ile d\u00fcnyam\u0131z\u0131n yeni bir emperyalist sava\u015fa s\u00fcr\u00fcklendi\u011fi s\u00fcre\u00e7te, ya\u015fad\u0131\u011f\u0131m\u0131z Avrupa co\u011frafyas\u0131nda da demokratik haklar\u0131m\u0131za y\u00f6nelik sald\u0131r\u0131lar olanca h\u0131z\u0131yla devam etmektedir. \u00c7\u0131kart\u0131lan t\u00fcm gerici yasalar ile yerli i\u015f\u00e7i ve emek\u00e7ilerle birlikte, g\u00f6\u00e7menlerinde hayat\u0131 bir cendereye al\u0131nmaktad\u0131r. Artan enflasyon oranlar\u0131, al\u0131m g\u00fcc\u00fcn\u00fcn azalan etkisine, temel ihtiya\u00e7lara ula\u015f\u0131m\u0131n zorla\u015ft\u0131\u011f\u0131 bug\u00fcnlerde, kitleler sokaklara \u00e7\u0131kmaya devam ediyor.\n </p>\n <p>\n  Kongremize giderken, emperyalist Rusya\u2019n\u0131n Ukrayna i\u015fgali \u00fc\u00e7\u00fcnc\u00fc y\u0131l\u0131na girmi\u015f oluyor. Bu i\u015fgalin \u00f6zellikle ya\u015fad\u0131\u011f\u0131m\u0131z co\u011frafyaya etkisi olduk\u00e7a b\u00fcy\u00fck. Gene Siyonist \u0130srail devletinin Filistin halk\u0131na y\u00f6nelik i\u015fgal ve katliam\u0131 h\u0131z kesmeden devam ediyor. Ya\u015fanan katliamda, \u00e7o\u011funlu\u011fu \u00e7ocuk ve kad\u0131nlar olmak \u00fczere, 31 bini a\u015fk\u0131n Filistinli \u015fimdiye kadar katledildi. Uygulanan ambargodan dolay\u0131 temel ihtiya\u00e7 maddeleri ula\u015ft\u0131r\u0131lamad\u0131\u011f\u0131 i\u00e7in a\u00e7l\u0131ktan \u00f6nel \u00e7ocuklar\u0131n say\u0131s\u0131 giderek artmaktad\u0131r. Ba\u015fta Avrupa \u00fclkeleri olmak \u00fczene, emperyalist g\u00fc\u00e7ler \u0130srail\u2019in arkas\u0131nda s\u0131raya durarak, her t\u00fcrl\u00fc m\u00fchimmat yard\u0131m\u0131 yapmaktad\u0131rlar. Gerek Ukrayna ve gerekse \u0130srail\u2019e yap\u0131lan yard\u0131mlar\u0131n k\u00fclfeti halka y\u00fcklenmektedir. Enerji kaynaklar\u0131na uygulanan k\u0131s\u0131tlamalar, elektrik, do\u011falgaz ve benzin fiyatlar\u0131n\u0131 artt\u0131rarak, maa\u015flar\u0131n enflasyon kar\u015f\u0131s\u0131nda erimesine neden oluyor. Gen\u00e7li\u011fin gelece\u011fi, militarizme feda ediliyor. AB emperyalistlerin sava\u015f b\u00fct\u00e7eleri b\u00fcy\u00fck oranlarda artt\u0131r\u0131larak, \u00fclkelerde \u0131rk\u00e7\u0131, fa\u015fist partiler iktidarlara ta\u015f\u0131n\u0131yor. Kad\u0131na y\u00f6nelik \u015fiddet h\u0131z kesmeden artarken, t\u00fcm bu s\u00fcrecin sonu\u00e7lar\u0131ndan en fazla kad\u0131nlar\u0131n etkilenmesinin \u00f6n\u00fc a\u00e7\u0131l\u0131yor.\n </p>\n <p>\n  G\u00f6\u00e7 yollar\u0131nda m\u00fclteciler hayatlar\u0131 pahas\u0131na m\u00fccadele ediyorlar. AB, uygulad\u0131\u011f\u0131 ve \u00e7\u0131kartt\u0131\u011f\u0131 yasalarla g\u00f6\u00e7menlerin demokratik haklar\u0131n\u0131 ellerinden almaya devam ediyorlar. G\u00f6\u00e7men kurumlar\u0131n\u0131 kriminalize ederek, \u00f6rg\u00fctlenme haklar\u0131m\u0131z\u0131 elimizden almaya \u00e7al\u0131\u015f\u0131yorlar.\n </p>\n <p>\n  T\u00fcm bu sald\u0131r\u0131 furyas\u0131 ve emperyalist i\u015fgal/sava\u015f durumu, bizlerin yerli i\u015f\u00e7i s\u0131n\u0131f\u0131 ile birlikte m\u00fccadele etmemiz ve bulundu\u011fumuz t\u00fcm alanlarda, emperyalist politikalara kar\u015f\u0131, geli\u015ftirilen \u0131rk\u00e7\u0131l\u0131\u011fa kar\u015f\u0131 m\u00fccadelemizi boyutland\u0131rmam\u0131z gerekiyor.\n </p>\n <p>\n  T\u00fcm bu geli\u015fmeleri ortak tart\u0131\u015fmak, birlikte fikirler \u00fcretmek ve gelece\u011fe perspektif sunmak i\u00e7in sizleri ger\u00e7ekle\u015ftirece\u011fimiz AT\u0130K 27. Kongremize kat\u0131lmaya \u00e7a\u011f\u0131r\u0131yoruz!\n </p>\n <p>\n  <strong>\n   Tarih:\n  </strong>\n  13 \u2013 14 Nisan 2024\n </p>\n <p>\n  <strong>\n   Saat:\n  </strong>\n  12.00\n </p>\n <p>\n  <strong>\n   Yer:\n  </strong>\n  Frankfurt Haus der Jugend, Deutschherrnufer 12, 60594 Frankfurt am Main\n </p>\n <p>\n </p>\n <p>\n  <a href=\"https://www.atik-online.net/wp-content/uploads/2024/03/Artboard-1.png\">\n   <p class=\"IMAGE_ARCHIVED\">\n    Inside\n   </p>\n  </a>\n </p>\n</div>\n", "source": "https://www.atik-online.net/blog/atik-konseyinden-27-kongreye-cagri-emperyalist-saldirganlik-kitle-hareketleri-ve-gorevlerimiz", "type": "article", "title": "AT\u0130K Konseyinden 27. Kongreye \u00c7a\u011fr\u0131: \u201cEmperyalist Sald\u0131rganl\u0131k, Kitle Hareketleri ve G\u00f6revlerimiz!\u201d", "description": "AT\u0130K 27. KONGRES\u0130NE \u00c7A\u011eRI\r\nEmperyalist \u00e7eli\u015fkilerin artt\u0131\u011f\u0131 ve uygulanan sava\u015f politikalar\u0131 ile d\u00fcny...", "author": ["muhabirbakis"], "categories": ["Avrupa", "Bildiriler", "Haberler", "Manset"], "link-section": "haberler", "source_name": "ATIK Online"}