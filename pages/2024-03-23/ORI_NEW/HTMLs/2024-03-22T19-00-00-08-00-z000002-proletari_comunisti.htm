<html><body>
<div class='article'>
<div class='title'><h1>pc 22 marzo - Il sostegno al popolo palestinese e alla sua Resistenza deve continuare (da Controinformazione rossoperaia del 21/03)</h1></div>
<hr/>
<div class='metadata'>
<meta property="author" content="prolcomra"/>
<meta property="description" content="Vogliamo mettere al centro alcuni aspetti che ci sono dietro la mobilitazione per la Palestina che si è sviluppata nel nostro paese e che r..."/>
<meta property="published_time" content="2024-03-22T19:00:00+08:00"/>
<meta property="images" content="https://blogger.googleusercontent.com/img/b/R29vZ2xl/AVvXsEgw6A_zq3V1LugO_t_srmhPPXrmhJa_PddHvO1HMYZxL9T5CjZEZVpi-hOEXyaJdDjpHQI-G-QNqtZ1arJ48_DyE9ke-_fUIQ2vC5eOTgrdblf9K4VOOV2NFaF8B2QKjyFwq1MnR846nMhv8OikS0R99P_Gmnyni5dIfdYKAMn4rfaVinNaMT4-SQM1z32M/s600/contro%20sionismo%20e%20imperialismo-prolcom.jpg,
https://blogger.googleusercontent.com/img/b/R29vZ2xl/AVvXsEhSEoUM7I-BKQYklg-z2oNpkGUO8bBLGWU3v6gDh6f6vvhZPLCxLVfHCRYHBnn6PasTF-qBejKL_Dv8uam5_u1YteoVV1dJ0C95NYXmDEIcvc32j2b4eLI-gWFZmgQtNNiTRmrL2wpsjTEbKD897t_f9i9yFfU2mITDBqo3tVmAqIVoZ4skB9hIk_4VDW_e/s1106/governo%20di%20guerrafondai%202.jpg"/>
Author: prolcomra
<br>
Description: Vogliamo mettere al centro alcuni aspetti che ci sono dietro la mobilitazione per la Palestina che si è sviluppata nel nostro paese e che r...
<br>
Published Time: 2024-03-22T19:00:00+08:00
<br>
Images: <a href="https://blogger.googleusercontent.com/img/b/R29vZ2xl/AVvXsEgw6A_zq3V1LugO_t_srmhPPXrmhJa_PddHvO1HMYZxL9T5CjZEZVpi-hOEXyaJdDjpHQI-G-QNqtZ1arJ48_DyE9ke-_fUIQ2vC5eOTgrdblf9K4VOOV2NFaF8B2QKjyFwq1MnR846nMhv8OikS0R99P_Gmnyni5dIfdYKAMn4rfaVinNaMT4-SQM1z32M/s600/contro%20sionismo%20e%20imperialismo-prolcom.jpg">000000.jpg</a>&nbsp;<a href="https://blogger.googleusercontent.com/img/b/R29vZ2xl/AVvXsEhSEoUM7I-BKQYklg-z2oNpkGUO8bBLGWU3v6gDh6f6vvhZPLCxLVfHCRYHBnn6PasTF-qBejKL_Dv8uam5_u1YteoVV1dJ0C95NYXmDEIcvc32j2b4eLI-gWFZmgQtNNiTRmrL2wpsjTEbKD897t_f9i9yFfU2mITDBqo3tVmAqIVoZ4skB9hIk_4VDW_e/s1106/governo%20di%20guerrafondai%202.jpg">000001.jpg</a>
</div>
<div class='content'>
<div class="post-body entry-content" id="post-body-6028046549591356425" itemprop="description articleBody">
 <div class="separator" style="clear: both; text-align: center;">
  <a href="https://blogger.googleusercontent.com/img/b/R29vZ2xl/AVvXsEgw6A_zq3V1LugO_t_srmhPPXrmhJa_PddHvO1HMYZxL9T5CjZEZVpi-hOEXyaJdDjpHQI-G-QNqtZ1arJ48_DyE9ke-_fUIQ2vC5eOTgrdblf9K4VOOV2NFaF8B2QKjyFwq1MnR846nMhv8OikS0R99P_Gmnyni5dIfdYKAMn4rfaVinNaMT4-SQM1z32M/s600/contro%20sionismo%20e%20imperialismo-prolcom.jpg" style="margin-left: 1em; margin-right: 1em;">
   <img border="0" data-original-height="338" data-original-width="600" height="251" src="https://blogger.googleusercontent.com/img/b/R29vZ2xl/AVvXsEgw6A_zq3V1LugO_t_srmhPPXrmhJa_PddHvO1HMYZxL9T5CjZEZVpi-hOEXyaJdDjpHQI-G-QNqtZ1arJ48_DyE9ke-_fUIQ2vC5eOTgrdblf9K4VOOV2NFaF8B2QKjyFwq1MnR846nMhv8OikS0R99P_Gmnyni5dIfdYKAMn4rfaVinNaMT4-SQM1z32M/s600/contro%20sionismo%20e%20imperialismo-prolcom.jpg" srcset="https://blogger.googleusercontent.com/img/b/R29vZ2xl/AVvXsEgw6A_zq3V1LugO_t_srmhPPXrmhJa_PddHvO1HMYZxL9T5CjZEZVpi-hOEXyaJdDjpHQI-G-QNqtZ1arJ48_DyE9ke-_fUIQ2vC5eOTgrdblf9K4VOOV2NFaF8B2QKjyFwq1MnR846nMhv8OikS0R99P_Gmnyni5dIfdYKAMn4rfaVinNaMT4-SQM1z32M/s600/contro%20sionismo%20e%20imperialismo-prolcom.jpg" width="447"/>
  </a>
 </div>
 <p>
 </p>
 <p style="line-height: 108%; margin-bottom: 0.28cm;">
  Vogliamo mettere al centro
alcuni aspetti che ci sono dietro la mobilitazione per la Palestina
che si è sviluppata nel nostro paese e che raccoglie tutta una serie
di necessità e indicazioni rispetto a quella che è la prospettiva
internazionale dei popoli per liberarsi dall'imperialismo contro i
piani di guerra e la guerra imperialista e il genocidio che avvengono
in Palestina, ma che avvengono anche in altri paesi, dove ci sono, e
si sviluppano, le guerre popolari.
 </p>
 <p style="line-height: 108%; margin-bottom: 0.28cm;">
  La Palestina è
un'opportunità per i proletari, per le forze comuniste ed è parte
del lavoro che dobbiamo portare avanti anche nel nostro paese per
smascherare quello che ci sta dietro, la disumanità di questo
sistema imperialista/capitalista che bisogna abbattere perché o
socialismo o barbarie.
 </p>
 <p style="line-height: 108%; margin-bottom: 0.28cm;">
  Ogni giorno la
Palestina ci dà questa indicazione. Fino a dove arriva questo
sistema imperialista che compie i peggiori crimini e li compie
quotidianamente verso le masse, verso i proletari, verso i popoli che
rialzano la testa.
 </p>
 <p style="line-height: 108%; margin-bottom: 0.28cm;">
  Per questo oggi è
necessario continuare le mobilitazioni contro il genocidio del popolo
palestinese. E non bisogna mai perdere di vista - e dimenticare –
il perché avviene questo genocidio da parte di Israele e della
copertura dell'imperialismo principalmente USA, ma anche la
complicità di tanti altri paesi imperialisti, tra cui il nostro
governo.
 </p>
 <p style="line-height: 108%; margin-bottom: 0.28cm;">
  Questo genocidio
avviene come una risposta all’azione della resistenza del 7
ottobre. Il 7 ottobre ha
  <span>
  </span>
 </p>
 <a name="more">
 </a>
 indicato la strada a tutti i popoli che
l'unica soluzione è quella di rialzare la testa e lottare con tutti
i mezzi necessari per la liberazione dall'apartheid, dal sionismo,
generati dal sistema imperialista.
 <p>
 </p>
 <p style="line-height: 108%; margin-bottom: 0.28cm;">
  I palestinesi non
sono come vorrebbero le “anime belle” del movimento o dei partiti
riformisti che li vogliono sempre come vittime passive del dominio
coloniale israeliano, ma la grande azione del 7 ottobre delle forze
della resistenza ha messo al centro l'uso della violenza da parte
degli oppressi, dei colonizzati, nella loro lotta per le loro
liberazione contro gli oppressori. E questo fa paura a tutti i
governi e le borghesie imperialiste nel mondo.
 </p>
 <p style="line-height: 108%; margin-bottom: 0.28cm;">
  Quindi c’è un
legame tra resistenza e guerra imperialista, all'interno di un
contesto internazionale di crisi dell'imperialismo e del suo
tentativo di uscirne attraverso le guerre interimperialiste, mentre i
popoli oppressi, gli sfruttati, i proletari, gli operai non hanno
nulla da perdere che le loro catene e organizzare la loro guerra di
popolo per spazzare via governi, Stati imperialisti al servizio dei
profitti dei padroni.
 </p>
 <p style="line-height: 108%; margin-bottom: 0.28cm;">
  Quando i popoli
rompono il monopolio della violenza della borghesia, questa ha paura
perché si agita lo spettro della sua fine come classe parassitaria.
 </p>
 <p style="line-height: 108%; margin-bottom: 0.28cm;">
  Noi, in questo
contesto generale, internazionale, e all'interno del nostro paese,
dobbiamo fare la nostra parte di comunisti. In particolare nel nostro
paese, nella prospettiva che l'esempio della resistenza palestinese è
la resistenza che serve anche qua in Italia. La Palestina è
l'esempio dei popoli che lottano. La liberazione del popolo
palestinese è la liberazione di tutti gli oppressi. Dobbiamo scendere
in piazza con questo spirito, portarlo nelle mobilitazioni per legare
la solidarietà al popolo palestinese, alla lotta contro chi tutti i
giorni non ci dà garanzie: agli operai quelle di lavoro, ai giovani
di futuro, agli studenti solo scuole-caserme.
 </p>
 <p style="line-height: 108%; margin-bottom: 0.28cm;">
  Noi siamo in
mezzo a questo movimento della Palestina per portare anche noi il
nostro contributo, le nostre proposte perché questa lotta diventi
sempre più efficace e diventi sempre più una lotta politica contro
il governo fascista Meloni, contro il comitato di affari odierno
della borghesia imperialista che sta facendo affari ed è complice
con le armi ed è complice attiva del genocidio ed è uno dei
maggiori sponsor di Netanyahu e del governo fascista/nazisionista
israeliano.
 </p>
 <p style="line-height: 108%; margin-bottom: 0.28cm;">
  Per questo sono
necessari i Comitati di solidarietà per la Palestina, in cui le
forze di sostegno alla Palestina si devono unire ai comitati e alle
associazioni dei palestinesi sulla strada dell'internazionalismo.
 </p>
 <p style="line-height: 108%; margin-bottom: 0.28cm;">
  Così come è
sempre al centro anche la battaglia per una delegazione
internazionale che metta a nudo quelli che sono anche le
responsabilità dei governi imperialisti, come quello italiano.
 </p>
 <p style="line-height: 108%; margin-bottom: 0.28cm;">
  Queste parole
d'ordine di fase sono necessarie dopo la mobilitazione del 23 e 24
febbraio a livello nazionale: la giornata di sciopero del 23 che ha
visto scendere in campo una parte di lavoratori, in particolare nella
logistica a fianco della solidarietà palestinese e la giornata del
24 con una grande manifestazione a Milano che ha compattato una parte
delle forze che si definiscono comuniste, antimperialiste, di classe,
solidali con la lotta e la resistenza del popolo palestinese, senza
se e senza ma.
 </p>
 <p style="line-height: 108%; margin-bottom: 0.28cm;">
  <a href="https://blogger.googleusercontent.com/img/b/R29vZ2xl/AVvXsEhSEoUM7I-BKQYklg-z2oNpkGUO8bBLGWU3v6gDh6f6vvhZPLCxLVfHCRYHBnn6PasTF-qBejKL_Dv8uam5_u1YteoVV1dJ0C95NYXmDEIcvc32j2b4eLI-gWFZmgQtNNiTRmrL2wpsjTEbKD897t_f9i9yFfU2mITDBqo3tVmAqIVoZ4skB9hIk_4VDW_e/s1106/governo%20di%20guerrafondai%202.jpg" style="clear: left; float: left; margin-bottom: 1em; margin-right: 1em; text-align: center;">
   <img border="0" data-original-height="1106" data-original-width="624" height="320" src="https://blogger.googleusercontent.com/img/b/R29vZ2xl/AVvXsEhSEoUM7I-BKQYklg-z2oNpkGUO8bBLGWU3v6gDh6f6vvhZPLCxLVfHCRYHBnn6PasTF-qBejKL_Dv8uam5_u1YteoVV1dJ0C95NYXmDEIcvc32j2b4eLI-gWFZmgQtNNiTRmrL2wpsjTEbKD897t_f9i9yFfU2mITDBqo3tVmAqIVoZ4skB9hIk_4VDW_e/s1106/governo%20di%20guerrafondai%202.jpg" srcset="https://blogger.googleusercontent.com/img/b/R29vZ2xl/AVvXsEhSEoUM7I-BKQYklg-z2oNpkGUO8bBLGWU3v6gDh6f6vvhZPLCxLVfHCRYHBnn6PasTF-qBejKL_Dv8uam5_u1YteoVV1dJ0C95NYXmDEIcvc32j2b4eLI-gWFZmgQtNNiTRmrL2wpsjTEbKD897t_f9i9yFfU2mITDBqo3tVmAqIVoZ4skB9hIk_4VDW_e/s1106/governo%20di%20guerrafondai%202.jpg" width="181"/>
  </a>
  Di tutto questo
forse ne ha più coscienza il governo Meloni che in queste settimane
non a caso dopo queste iniziative del 23 e 24, risponde alzando il
livello della repressione, come è successo la montatura de L'Aquila
con cui si vorrebbe definire terrorista chi lotta per la liberazione
del proprio popolo: Anan, Mansur, Alì, è un messaggio preciso che il
governo vuole mandare per intimidire tutte le forze dei palestinesi e
dei solidali che si sono mobilitati.
 </p>
 <p style="line-height: 108%; margin-bottom: 0.28cm;">
  Ma non ci
riusciranno se riusciremo ad estendere e a essere sempre più
incisivi nel lavoro, in ogni nostro posto, in ogni città dove siamo
presenti, perché ci siano delle mobilitazioni sempre più adeguate a
questi sviluppi. Questo è quello che stiamo facendo, anche nella
realtà specifica di Bergamo.
 </p>
 <p style="line-height: 108%; margin-bottom: 0.28cm;">
  Una delle
questioni principali è quello di tornare alle fabbriche, è quella
di tornare tra gli operai per farli schierare, per fargli prendere
posizione, per scendere in campo effettivamente, per cercare di
spiegare il legame tra Palestina/guerra/governo, perché la
resistenza della Palestina è il nostro migliore alleato contro una
guerra che torna a casa e che in Italia sta generando un regime di
moderno fascismo, di repressione, di aumento dei morti sul lavoro, di
non soddisfazione di nessun bisogno delle masse, sanitario, di
lavoro, di futuro e di prospettiva. Solamente guerra.
 </p>
 <p style="line-height: 108%; margin-bottom: 0.28cm;">
  Infatti il nostro
governo è in guerra  nel Mar Rosso contro il popolo
palestinese. Per questo sosteniamo e operiamo perché si estendono le
iniziative, le azioni dirette di denuncia, di mobilitazione contro le
università e i loro legami con Israele, contro le fabbriche come la
Leonardo o tante altre che in Italia producono armi che vengono date
per compiere il massacro in Palestina, contro un governo fascista che
vieta le manifestazioni e si spaccia per essere a difesa dei semiti,
proprio lui che rappresenta il filo nero di questo paese. Al governo
in Italia ci sono gli amici dei nazisti, quelli che dicono che gli
ebrei devono essere messi al rogo e vogliono silenziare il movimento
di lotta dei palestinesi. Oggi in Italia c'è un governo che spinge
alla guerra, alla guerra imperialista, per gli interessi delle grandi
aziende delle armi e di tutto quello che è collegato con lo scontro
economico in atto a livello mondiale: il petrolio e gas.
 </p>
 <p style="line-height: 108%; margin-bottom: 0.28cm;">
  Non c'è solo la
Leonardo, c'è l’ENI, c'è la Tenaris Dalmine che fornisce i tubi
per forare davanti a Gaza e portare via il petrolio ai palestinesi e
darlo agli israeliani. Queste sono tutte connivenze che devono essere
denunciate e spezzate.
 </p>
 <p style="line-height: 108%; margin-bottom: 0.28cm;">
  Noi siamo parte
di tutti i popoli oppressi, dei proletari che vogliono costruire la
loro guerra giusta per farla finita con queste guerre ingiuste, con
queste guerre che arricchiscono pochi per il profitto e ci conducono
alla miseria, allo sfruttamento, al fascismo e alla repressione in
tutti i paesi in cui sono presenti.
 </p>
 <p style="line-height: 108%; margin-bottom: 0.28cm;">
  Il migliore aiuto
al popolo palestinese è quello di colpire il nostro governo e tutti
i suoi sporchi interessi, dei padroni delle multinazionali delle
fabbriche di armi, ma anche contrastare la fabbrica di menzogne della
stampa, dei media asserviti, di tutto l'apparato dello Stato e delle
sue Istituzioni che non vogliono far altro che equiparare la lotta
dei palestinesi come come antisemita, quando nella realtà stanno
facendo un nuovo olocausto, perché questo sistema imperialista è
fondato sulla sopraffazione della dignità umana, sulla cancellazione
dei diritti dei popoli, sulla cancellazione dei diritti dei
lavoratori e della loro vita per tenerli sempre in schiavitù.
 </p>
 <div style="clear: both;">
 </div>
</div>

</div>


<div class='source'><p>Source: <a href="https://proletaricomunisti.blogspot.com/2024/03/pc-22-marzo-il-sostegno-al-popolo.html">https://proletaricomunisti.blogspot.com/2024/03/pc-22-marzo-il-sostegno-al-popolo.html</a></p></div>
</div>
</body></html>