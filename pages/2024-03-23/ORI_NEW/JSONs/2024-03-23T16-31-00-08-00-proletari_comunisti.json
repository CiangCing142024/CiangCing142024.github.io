{"title": "pc 23 marzo - Un report sull'Assemblea per Ilaria Salis di Torino - da una compagna avvocata del Mfpr di Taranto", "published time": "2024-03-23T16:31:00+08:00", "images": ["https://blogger.googleusercontent.com/img/b/R29vZ2xl/AVvXsEhk05X-FX3FUOpLJbzc2JQQFDQRztyUC_G4tpxuFD7E3bd-GUFip8aYIwKLaeo1kMVMULNv6IVBpSDX42J3_mn7gTgVK2IYnQHB74MC1OBsBfD2wsZj9bIy8R3d2wf4iOL-sKH-LWde3Su4_b2YxEZuqUFMskOeDQbgCrFtWoM-8ypfAUIxI2IVruf_lAg/s400/TO%20x%20Ilaria%20salis.jpg"], "content": "<div class=\"post-body entry-content\" id=\"post-body-7246261262433613086\" itemprop=\"description articleBody\">\n <p>\n  <a href=\"https://blogger.googleusercontent.com/img/b/R29vZ2xl/AVvXsEhk05X-FX3FUOpLJbzc2JQQFDQRztyUC_G4tpxuFD7E3bd-GUFip8aYIwKLaeo1kMVMULNv6IVBpSDX42J3_mn7gTgVK2IYnQHB74MC1OBsBfD2wsZj9bIy8R3d2wf4iOL-sKH-LWde3Su4_b2YxEZuqUFMskOeDQbgCrFtWoM-8ypfAUIxI2IVruf_lAg/s400/TO%20x%20Ilaria%20salis.jpg\">\n   <img border=\"0\" data-original-height=\"400\" data-original-width=\"400\" height=\"200\" src=\"https://blogger.googleusercontent.com/img/b/R29vZ2xl/AVvXsEhk05X-FX3FUOpLJbzc2JQQFDQRztyUC_G4tpxuFD7E3bd-GUFip8aYIwKLaeo1kMVMULNv6IVBpSDX42J3_mn7gTgVK2IYnQHB74MC1OBsBfD2wsZj9bIy8R3d2wf4iOL-sKH-LWde3Su4_b2YxEZuqUFMskOeDQbgCrFtWoM-8ypfAUIxI2IVruf_lAg/s400/TO%20x%20Ilaria%20salis.jpg\" srcset=\"https://blogger.googleusercontent.com/img/b/R29vZ2xl/AVvXsEhk05X-FX3FUOpLJbzc2JQQFDQRztyUC_G4tpxuFD7E3bd-GUFip8aYIwKLaeo1kMVMULNv6IVBpSDX42J3_mn7gTgVK2IYnQHB74MC1OBsBfD2wsZj9bIy8R3d2wf4iOL-sKH-LWde3Su4_b2YxEZuqUFMskOeDQbgCrFtWoM-8ypfAUIxI2IVruf_lAg/s400/TO%20x%20Ilaria%20salis.jpg\" width=\"200\"/>\n  </a>\n  <b style='color: #080808; font-family: \"Times New Roman\", serif; font-size: 12pt;'>\n   Il 28 marzo a Budapest, si celebrer\u00e0 la seconda udienza che vede imputata Ilaria Salis\n  </b>\n  <span>\n  </span>\n  <span>\n   in un processo la cui valenza \u00e8 unicamente politica. La procura dello Stato ungherese vuole mandare un messaggio a tutti i movimenti antinazisti e di sinistra europei: non venite a manifestare da noi, siamo un paese dove manifestazioni antinaziste non sono ben accette, non siamo un paese che accoglie il dissenso contro i neonazisti quindi andate da un'altra parte a manifestare, se venite qui subirete la sorte di Ilaria Salis e degli altri suoi compagni che in questo momento si trovano incarcerati.\n  </span>\n </p>\n <p style=\"line-height: 16px; margin-bottom: 0cm;\">\n  <span style=\"font-family: Times New Roman, serif;\">\n   Se ne \u00e8 discusso a Torino, durante un interessante incontro organizzato presso la Casa del Popolo Estella, per ricordare quanto sta accadendo, ne ha parlato il padre di Ilaria,\n   <b>\n    Roberto Salis\n   </b>\n   , il quale ha ripercorso il dramma giudiziario che sta vivendo la figlia. Le condizioni disumane di detenzione sia a livello igienico che a livello di regime carcerario poich\u00e9 per ben 35 giorni ad Ilaria non \u00e8 stato concesso il diritto di parlare con alcuno; la procedura processuale che evidenzia palesi violazione dei diritti essenziali dell\u2019imputato - ricordiamo che a tutt\u2019oggi ad Ilaria non \u00e8 stata data la possibilit\u00e0 di prendere visione delle prove raccolte a suo carico dalla procura ungherese; tutto evidenzia la compromissione del diritto di difesa in un racconto che sembra arrivare da un luogo molto lontano dallo stato di diritto che dovrebbe caratterizzare gli Stati membri dell'unione europea.\n  </span>\n </p>\n <p style=\"line-height: 16px; margin-bottom: 0cm;\">\n  <span style=\"font-family: Times New Roman, serif;\">\n   Ed infatti,\n   <b>\n    Massimo Congiu\n   </b>\n   , giornalista, studioso di geopolitica dell\u2019Europa centro-orientale, ospite del\n   <span>\n   </span>\n  </span>\n </p>\n <a name=\"more\">\n </a>\n <span style=\"font-family: Times New Roman, serif;\">\n  predetto incontro, ha sottolineato come nella pratica del sistema di potere di Victor Orban l\u2019idea di giustizia \u00e8 quella di una giustizia che punisce, avvilisce, mortifica senza alcun rispetto per la dignit\u00e0 umana, per la dignit\u00e0 della persona, come effettivamente abbiamo purtroppo visto con Ilaria. Il sistema di potere di Orban \u00e8 un sistema basato sulla paura, fortemente antidemocratico che produce ed afferma una serie di falsit\u00e0 alcune particolarmente atroci ripetute a m\u00f2 di martellamento che determina effetti deleteri sull\u2019opinione pubblica, ed il prevalere di questa paura genera una giustizia vista e presentata come qualcosa di cui si debba temere. La commissione europea ha sanzionato pi\u00f9 volte l\u2019Ungheria per violazione dei diritti umani bloccando anche i fondi destinati a Budapest per l\u2019ammontare di ben 20 miliardi. Ma vi sono altri aspetti di cui il governo ungherese si \u00e8 distinto negativamente e, sempre citando l\u2019intervento di Congiu, si parla per esempio del controllo che esercita sulla stampa, del suo impegno a silenziare le voci dissenzienti, dell\u2019impegno a controllare in modo capillare le varie manifestazioni della vita pubblica del paese fino alla vita accademica dell'universit\u00e0. Si pone, quindi, in maniera drammatica una questione di Stato di diritto in questo paese che Orban attraverso una sua retorica e propaganda animata da sentimenti patriottici, ultranazionalisti sta modellando proprio in tal senso ovvero in termini antidemocratici e la povera Ilaria si trova incastrata in questo meccanismo.\n </span>\n <p>\n </p>\n <p style=\"line-height: 16px; margin-bottom: 0cm;\">\n  <span style=\"font-family: Times New Roman, serif;\">\n   Il dibattito \u00e8 continuato con l\u2019intervento di\n   <b>\n    Francesca Trasatti\n   </b>\n   , avvocata, osservatrice per il Centro di Ricerca ed Elaborazione per la Democrazia nel processo Salis, la quale ha subito evidenziato come la vicenda di Ilaria Salis rappresenti un vero e proprio buco nero della democrazia politica e del giusto processo. Un trattamento disumano e degradante che configura una tortura considerato che per le normative internazionali 15 giorni di isolamento prolungato costituiscono a tutti gli effetti tortura ed Ilaria ha sub\u00ecto un isolamento per ben 35 giorni, ma soprattutto non sta scontando alcuna condanna bens\u00ec solo carcerazione preventiva. Anche la stessa procedura processuale non garantisce in alcun modo il diritto di difesa di Ilaria n\u00e9 l\u2019imparzialit\u00e0 di un giudice che ha gi\u00e0 emesso decisione di condanna nei confronti di un coimputato tedesco nel medesimo processo di Ilaria.\n  </span>\n </p>\n <p style=\"line-height: 16px; margin-bottom: 0cm;\">\n  <span style=\"font-family: Times New Roman, serif;\">\n   L\u2019Ungheria di Orban \u00e8 un\u2019ombra nera antidemocratica che macchia l\u2019Europa, che in Italia trova sponda nell\u2019amica Presidente la quale si \u00e8 fintamente appellata all\u2019indipendenza della magistratura, all\u2019autonomia dei giudici, ben sapendo che l\u2019Ungheria ha molto da imparare in tema di separazione dei poteri e di rispetto dei diritti umani essenziali.\n  </span>\n </p>\n <p style=\"line-height: 16px; margin-bottom: 0cm;\">\n  <span style=\"font-family: Times New Roman, serif;\">\n   <span>\n    <b>\n     ILARIA LIBERA!!\n    </b>\n   </span>\n  </span>\n </p>\n <div style=\"clear: both;\">\n </div>\n</div>\n", "pdf_content": null, "pdf_links": [], "description": "Il 28 marzo a Budapest, si celebrer\u00e0 la seconda udienza che vede imputata Ilaria Salis \u00a0 in un processo la cui valenza \u00e8 unicamente politi...", "author": ["fannyhill"], "source": "https://proletaricomunisti.blogspot.com/2024/03/pc-23-marzo-un-report-sullassemblea-per.html", "source_name": "proletari comunisti"}