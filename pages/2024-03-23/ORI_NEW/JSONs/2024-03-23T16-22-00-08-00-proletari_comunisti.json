{"title": "pc 23 marzo - Scritti e interventi sulla Comune di Parigi a base del discorso di proletari comunisti in occasione dell'anniversario del 18 marzo - 2", "published time": "2024-03-23T16:22:00+08:00", "images": ["https://blogger.googleusercontent.com/img/b/R29vZ2xl/AVvXsEhq36r3PRERVatYXQT2kM1ezoqBageMaz5AL9qrTfCslmkMhdUtEkGAZnq7mxTsGMjEbf8drSaKOfycZmOwdONv2XcbqN41GFwDeXkCQM-X6vQ5mZcDYNVMyhKaDvV053xWHO_Ywwjdc-jJhQ9WSui2S10cWESC7zXgSQpD2u-x72W6RC08mObU2IGobiIr/s283/download.jpg"], "content": "<div class=\"post-body entry-content\" id=\"post-body-6511457215529323198\" itemprop=\"description articleBody\">\n <p>\n  <span>\n   <b>\n   </b>\n  </span>\n </p>\n <div class=\"separator\" style=\"clear: both; text-align: center;\">\n  <span>\n   <b>\n    <a href=\"https://blogger.googleusercontent.com/img/b/R29vZ2xl/AVvXsEhq36r3PRERVatYXQT2kM1ezoqBageMaz5AL9qrTfCslmkMhdUtEkGAZnq7mxTsGMjEbf8drSaKOfycZmOwdONv2XcbqN41GFwDeXkCQM-X6vQ5mZcDYNVMyhKaDvV053xWHO_Ywwjdc-jJhQ9WSui2S10cWESC7zXgSQpD2u-x72W6RC08mObU2IGobiIr/s283/download.jpg\" imageanchor=\"1\" style=\"clear: left; float: left; margin-bottom: 1em; margin-right: 1em;\">\n     <img border=\"0\" data-original-height=\"283\" data-original-width=\"178\" height=\"400\" src=\"https://blogger.googleusercontent.com/img/b/R29vZ2xl/AVvXsEhq36r3PRERVatYXQT2kM1ezoqBageMaz5AL9qrTfCslmkMhdUtEkGAZnq7mxTsGMjEbf8drSaKOfycZmOwdONv2XcbqN41GFwDeXkCQM-X6vQ5mZcDYNVMyhKaDvV053xWHO_Ywwjdc-jJhQ9WSui2S10cWESC7zXgSQpD2u-x72W6RC08mObU2IGobiIr/s283/download.jpg\" srcset=\"https://blogger.googleusercontent.com/img/b/R29vZ2xl/AVvXsEhq36r3PRERVatYXQT2kM1ezoqBageMaz5AL9qrTfCslmkMhdUtEkGAZnq7mxTsGMjEbf8drSaKOfycZmOwdONv2XcbqN41GFwDeXkCQM-X6vQ5mZcDYNVMyhKaDvV053xWHO_Ywwjdc-jJhQ9WSui2S10cWESC7zXgSQpD2u-x72W6RC08mObU2IGobiIr/s283/download.jpg\" width=\"252\"/>\n    </a>\n   </b>\n  </span>\n </div>\n <span>\n  <b>\n   Mao e la Comune di Parigi\n  </b>\n </span>\n <p>\n </p>\n <p>\n  <b>\n   Da Mao opere\n  </b>\n </p>\n <div>\n  <b>\n   \u00c8 DI ESTREMA IMPORTANZA PER IL POPOLO RIVOLUZIONARIO AVERE IN MANO IL FUCILE\n  </b>\n  <br/>\n  <br/>\n </div>\n <div>\n  L\u2019esperienza storica della Comune di Parigi ha provato appieno che \u00e8 di estrema importanza per la rivoluzione proletaria e la dittatura del proletariato possedere forze armate rivoluzionarie.\n  <br/>\n  Parlando dell\u2019esperienza della Comune di Parigi, Lenin cita un\u2019importante tesi di Engels, ossia che in Francia, dopo ogni rivoluzione, gli operai erano armati; il disarmo degli operai era quindi il primo comandamento per i borghesi che si trovavano al governo dello Stato. Lenin ritiene che in questa conclusione di Engels, \u201cl\u2019essenza del problema, come del resto l\u2019essenza della questione dello Stato (la classe oppressa dispone di armi?), \u00e8 afferrata in modo ammirevole\u201d.\n  <br/>\n  La Comune di Parigi nacque durante l\u2019accanita lotta tra la rivoluzione armata e la controrivoluzione armata. I 72 giorni di vita della Comune di Parigi furono 72 giorni di insurrezione armata, di lotta armata e di autodifesa armata. Ci\u00f2 che provoc\u00f2 un timor panico tra i reazionari borghesi fu proprio il\n  <span>\n   <a name=\"more\">\n   </a>\n  </span>\n  fatto che il proletariato di Parigi aveva impugnato il fucile. L\u2019errore fatale della Comune di Parigi risiedette precisamente nel fatto che essa si dimostr\u00f2 troppo clemente verso la controrivoluzione e non marci\u00f2 immediatamente su Versailles, ci\u00f2 che permise a Thiers di riprendere fiato e di radunare le sue truppe reazionarie per gettarsi furiosamente su Parigi rivoluzionaria. Come disse Engels: \u201cSarebbe la Comune di Parigi durata un solo giorno se non si fosse servita di questa autorit\u00e0 del popolo armato contro i borghesi? Non si pu\u00f2 al contrario rimproverarle di non essersene servita abbastanza?\u201d\n  <br/>\n  <br/>\n  Il compagno Mao Tse-tung ha ricapitolato in modo conciso l\u2019importante significato della lotta armata e dell\u2019esercito popolare e ha formulato la famosa tesi secondo la quale \u201cil potere politico nasce dalla canna del fucile\u201d\n  <br/>\n  <br/>\n  Egli ha sottolineato: \u201cSecondo la teoria marxista dello Stato, l\u2019esercito \u00e8 la principale componente del potere statale. Chiunque voglia impadronirsi del potere statale e conservarlo, deve possedere un forte esercito\u201d.\n  <br/>\n  <br/>\n  La rivoluzione violenta \u00e8 un principio universale della rivoluzione proletaria. I partiti marxisti-leninisti devono seguire con fermezza questo principio universale e applicarlo alla pratica concreta dei loro paesi. L\u2019esperienza storica dimostra che l\u00e0 dove il proletariato e i popoli oppressi hanno preso il potere e conquistato la vittoria, essi l\u2019hanno fatto con la forza del fucile, sotto la direzione dei partiti proletari, in conformit\u00e0 delle condizioni specifiche dei propri paesi, costituendo gradualmente forze armate popolari e conducendo la guerra popolare sulla base dell\u2019ampia mobilitazione delle masse nella lotta e ingaggiando ripetute lotte contro gli imperialisti e i reazionari. Ci\u00f2 vale per la rivoluzione russa, per la rivoluzione cinese e per la rivoluzione dell\u2019Albania, del Vietnam, della Corea e di altri paesi, senza alcuna eccezione.\n  <br/>\n  Al contrario, quando i partiti proletari non cercano di creare forze armate rivoluzionarie o vi rinunciano, essi causano rovesci alla rivoluzione; esistono serie lezioni a questo proposito. Avendo rinunciato a impugnare il fucile, alcuni partiti sono stati presi alla sprovvista di fronte a un attacco di sorpresa dell\u2019imperialismo e dei suoi lacch\u00e8 e alla loro repressione controrivoluzionaria e di conseguenza milioni di rivoluzionari sono stati massacrati; in altri casi, poich\u00e9 volevano ottenere posti di alti funzionari nei governi borghesi o sono caduti nella trappola tesa dai reazionari, alcuni partiti hanno consegnato loro le forze armate popolari, rovinando i frutti della rivoluzione, quando il popolo rivoluzionario aveva gi\u00e0 impugnato le armi e le forze armate popolari si erano gi\u00e0 sviluppate notevolmente.\n  <br/>\n  In questi cento anni, molti partiti comunisti hanno partecipato alle elezioni e sono entrati nel parlamento, ma nessuno di essi ha potuto instaurare la dittatura del proletariato con tale mezzo. Anche se un partito comunista ottiene la maggioranza nel parlamento o entra nel governo, ci\u00f2 non significa che il carattere borghese del potere politico sia cambiato e ancora meno che la vecchia macchina statale sia demolita. La classe dominante reazionaria potr\u00e0 proclamare non valide le elezioni, sciogliere il parlamento o addirittura ricorrere alla violenza per estromettere i comunisti. Se un partito proletario, invece di svolgere il lavoro tra le masse e di impegnarsi nella lotta armata, sostiene con zelo le elezioni\n  <br/>\n  parlamentari, esso non far\u00e0 altro che addormentare le masse e corrompere se stesso. La borghesia compra i partiti comunisti attraverso le elezioni parlamentari e li trasforma in partiti revisionisti, in partiti borghesi. La storia non ci fornisce forse numerosi esempi di questo genere?\n  <br/>\n  Il proletariato deve conquistare il potere politico con il fucile e deve anche difenderlo con il fucile. Un esercito popolare sotto la direzione di un partito marxista-leninista \u00e8 il solido pilastro della dittatura del proletariato e il fattore principale tra i vari fattori per prevenire la restaurazione del capitalismo. Con un esercito popolare armato dell\u2019ideologia marxista-leninista, si pu\u00f2 affrontare qualsiasi situazione, per quanto complessa possa essere, nella lotta di classe sia all\u2019interno che fuori del paese e difendere il potere del proletariato...\n </div>\n <div style=\"clear: both;\">\n </div>\n</div>\n", "pdf_content": null, "pdf_links": [], "description": "Mao e la Comune di Parigi Da Mao opere \u00c8 DI ESTREMA IMPORTANZA PER IL POPOLO RIVOLUZIONARIO AVERE IN MANO IL FUCILE L\u2019esperienza storica del...", "author": ["maoist"], "source": "https://proletaricomunisti.blogspot.com/2024/03/pc-23-marzo-scritti-e-interventi-sulla_0266743773.html", "source_name": "proletari comunisti"}