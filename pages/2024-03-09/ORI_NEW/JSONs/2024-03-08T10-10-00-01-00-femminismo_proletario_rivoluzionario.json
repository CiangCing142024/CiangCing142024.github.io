{"title": "MFPR - Le questioni per noi centrali in questo 8 marzo", "published time": "2024-03-08T10-10-00-01-00", "images": [], "content": "<div class=\"post-body entry-content\" id=\"post-body-3140753430307318672\" itemprop=\"description articleBody\">\n <div style=\"background: rgb(255, 255, 255); color: #080808; padding: 3px 6px; text-align: justify;\">\n  <span style=\"background-color: transparent;\">\n   <span style=\"font-family: times;\">\n    Quest'anno l'8 Marzo \u00e8 un 8 Marzo particolare, viene dopo la grande manifestazione di mezzo milione di persone, la stragrande maggioranza donne e ragazze, che c'\u00e8 stata il 25 novembre a Roma che ha espresso una forza, una potenzialit\u00e0 di lotta, di unit\u00e0 delle donne, che veramente grande.\n   </span>\n  </span>\n </div>\n <p style=\"line-height: 17.28px; margin-bottom: 0.28cm; text-align: justify;\">\n  <span style=\"font-family: times;\">\n   E quindi quest'anno l'8 Marzo deve essere - e sar\u00e0 anch'esso - una mobilitazione con al centro lo sciopero delle donne, una mobilitazione vasta che ci sar\u00e0 in ogni citt\u00e0, dal nord al sud, al centro, in ogni posto di lavoro, in ogni quartiere, in ogni settore in cui le donne lavorano in maniera sempre pi\u00f9 sfruttate, sempre pi\u00f9 discriminate, sempre pi\u00f9 oppresse.\n  </span>\n </p>\n <p style=\"line-height: 17.28px; margin-bottom: 0.28cm; text-align: justify;\">\n  <span style=\"font-family: times;\">\n   Noi vogliamo porre al centro di questo 8 Marzo due realt\u00e0. Da un lato la realt\u00e0 delle lavoratrici, delle operaie che in questi mesi, in questo anno passato ma che continuer\u00e0 in una situazione molto pesante in cui la perdita dei posti di lavoro sta diventando una maniera quasi normale che soprattutto sta coinvolgendo anche le operaie delle grandi fabbriche. Nello stesso tempo, al di l\u00e0 dei dati e delle lamentele che appaiono sui giornali, la condizione di differenze enormi, salariali, di mansioni e di diritti delle lavoratrici, cade sempre pi\u00f9 in basso.\n  </span>\n </p>\n <p>\n </p>\n <p style=\"line-height: 17.28px; margin-bottom: 0.28cm; text-align: justify;\">\n  <span style=\"font-family: times;\">\n   Ma nonostante questo, in questi mesi anche le lavoratrici, le operaie, non hanno mai smesso di lottare e non si fermano, non si possono fermare.\n  </span>\n </p>\n <p style=\"line-height: 17.28px; margin-bottom: 0.28cm; text-align: justify;\">\n  <span style=\"font-family: times;\">\n   Spesso le loro lotte, i loro bisogni, le loro condizioni, non sono visibili, non sono oggetto di notizie dei mass media oppure quando lo sono servono per sciorinare dati, per assumere impegni ogni tanto, senza che poi questi impegni vengano minimamente realizzati.\n  </span>\n </p>\n <p style=\"line-height: 17.28px; margin-bottom: 0.28cm; text-align: justify;\">\n  <span style=\"font-family: times;\">\n   Anzi, il problema che quello che sta accadendo alla condizione delle donne proletarie racchiude un p\u00f2 tutte le oppressioni, tutti gli gli attacchi che ci sono verso l\u2019insieme delle donne e diremmo anche verso l'insieme dei lavoratori e delle masse popolari.\n  </span>\n </p>\n <p style=\"line-height: 17.28px; margin-bottom: 0.28cm; text-align: justify;\">\n  <span style=\"font-family: times;\">\n   Le donne continuano sempre pi\u00f9 ad essere discriminate sul salario, pur facendo lo stesso lavoro, svolgendo le stesse mansioni degli uomini, continuano a prendere meno.\n  </span>\n </p>\n <p style=\"line-height: 17.28px; margin-bottom: 0.28cm; text-align: justify;\">\n  <span style=\"font-family: times;\">\n   Coloro che sulla stampa, ma anche da parte dei padroni, da parte dei squallidi ministri del governo, sollevano queste discriminazioni salariali cos\u00ec come le discriminazioni rispetto alle possibilit\u00e0 lavorative di chi ha un lavoro stabile e non ultra precario, lo fanno con uno scopo che peggiora la soluzione, come quando dicono alcuni giornalisti legati al padronato di alzare i salari per fermare la denatalit\u00e0. Quindi lo scopo di queste denunce, di queste \u201csoluzioni\u201d verso le donne lavoratrici non \u00e8 quello di migliorare la loro condizione, ma quello che se prendono di pi\u00f9, forse faranno pi\u00f9 figli, e non si parla del problema di come mantenere eventuali figli.\n  </span>\n </p>\n <p style=\"line-height: 17.28px; margin-bottom: 0.28cm; text-align: justify;\">\n  <span style=\"font-family: times;\">\n   Tutta la campagna sulla natalit\u00e0, a fare pi\u00f9 figli, \u00e8 espressamente legata al fatto che le donne devono tornare ad avere un ruolo centrale per questo sistema borghese, a un ruolo centrale che le vede impegnate a fare figli, impegnate nella casa, impegnate nella cura/assistenza della famiglia. Quindi altro che andare incontro ad esigenze, ai bisogni assolutamente fondamentali delle donne proletarie ma farle andare indietro, farle andare in un moderno Medioevo in cui il problema \u00e8 che se le donne facciano figli vengono \"pesate\"+ anche per i miseri bonus, per gli incentivi ai padroni se assumono donne che hanno 2, 3 figli ecc.\n  </span>\n </p>\n <p style=\"line-height: 17.28px; margin-bottom: 0.28cm; text-align: justify;\">\n  <span style=\"font-family: times;\">\n   Invece le donne che non hanno figli o sono sole, queste non hanno nessun diritto, non vengono considerate quasi delle persone.\n  </span>\n </p>\n <p style=\"line-height: 17.28px; margin-bottom: 0.28cm; text-align: justify;\">\n  <span style=\"font-family: times;\">\n   Questa condizione delle donne, condizione che non \u00e8 solo pratica, ma che \u00e8 ideologica e culturale, ecc, sta andando in tandem con un aumento delle violenze sessuali, dei femminicidi.\n  </span>\n </p>\n <p style=\"line-height: 17.28px; margin-bottom: 0.28cm; text-align: justify;\">\n  <span style=\"font-family: times;\">\n   Si pu\u00f2 dire che ora i dati e le statistiche che c'erano un anno fa di una donna su tre uccise, in realt\u00e0 stanno nettamente aumentando, vengono superati da una guerra di bassa intensit\u00e0 che a volte colpisce proprio le lavoratrici, come spesso negli ultimi femminicidi \u00e8 avvenuto.\n  </span>\n </p>\n <p style=\"line-height: 17.28px; margin-bottom: 0.28cm; text-align: justify;\">\n  <span style=\"font-family: times;\">\n   E come il governo risponde a questo ? Il governo risponde con pi\u00f9 polizia soprattutto, con pi\u00f9 provvedimenti securitari che non risolvono affatto, che non frenano affatto i femminicidi. Anzi, non dimentichiamoci che anche tra gli ultimi femminicidi - per esempio quelli di Latina - questi, ma tanti altri anche, sono stati commessi da uomini delle forze armate, da poliziotti, guardie di finanza, ecc.\n  </span>\n </p>\n <p style=\"line-height: 17.28px; margin-bottom: 0.28cm; text-align: justify;\">\n  <span style=\"font-family: times;\">\n   Quindi, insieme alla campagna per la natalit\u00e0, per fare figli, braccia da sfruttare, nuove braccia per il Capitale e soprattutto braccia, carne, per le guerre che via via aumentano e aumenta il ruolo del nostro imperialismo, l'imperialismo italiano, questo poi va insieme all'attacco al diritto d'aborto su cui ci sono alcuni segnali ma anche il futuro si prospetta veramente nero.\n  </span>\n </p>\n <p style=\"line-height: 17.28px; margin-bottom: 0.28cm; text-align: justify;\">\n  <span style=\"font-family: times;\">\n   Tutto questo \u00e8 un uso fascista che produce, alimenta un moderno patriarcalismo di maschi odiosi che reagiscono uccidendo, quando le donne non vogliono essere sottomesse, quando esse vogliono rompere i legami.\n  </span>\n </p>\n <p style=\"line-height: 17.28px; margin-bottom: 0.28cm; text-align: justify;\">\n  <span style=\"font-family: times;\">\n   Per\u00f2 noi in questo 8 Marzo vogliamo che ci sia non solo la denuncia, la rabbia per tutto quello che sta ricadendo sulle donne, sulla condizione di vita in particolare delle donne pi\u00f9 pi\u00f9 sfruttate e pi\u00f9 oppresse, delle donne povere, ma vogliamo portare un elemento di ribellione, di lotta, di fiducia nella possibilit\u00e0 di non subire passivamente tutto questo, ma di poter lottare, di potersi difendersi subito dai provvedimenti, dalla politica, dall'ideologia, dagli attacchi che sono all'ordine del giorno, ma soprattutto lottare per rovesciare questa realt\u00e0, perch\u00e9 tutta la vita deve cambiare, rovesciarla con l'unica arma possibile anche per le donne - anzi a maggior ragione per le donne - con l'arma della rivoluzione proletaria, in cui le donne portano, proprio per la loro condizione, non una oppressione, ma l\u2019oppressione totale in quanto tale, portano una marcia in pi\u00f9.\n  </span>\n </p>\n <p style=\"line-height: 17.28px; margin-bottom: 0.28cm; text-align: justify;\">\n  <span style=\"font-family: times;\">\n   E in questo le operaie, le lavoratrici, sono il centro di questa battaglia, perch\u00e9 loro stanno insieme e conoscono il valore della lotta unitaria, conoscono il valore della forza e quindi sono loro che hanno pi\u00f9 interesse, pi\u00f9 possibilit\u00e0, di prendere in mano una lotta collettiva e che quindi devono andare oltre le lotte sindacali che gi\u00e0 fanno con le vertenze per portare avanti una lotta generale che sia anche d'avanguardia e di esempio per tutte le donne.\n  </span>\n </p>\n <p style=\"line-height: 17.28px; margin-bottom: 0.28cm; text-align: justify;\">\n  <span style=\"font-family: times;\">\n   Nello stesso tempo questo 8 Marzo \u00e8 un 8 Marzo internazionalista, \u00e8 un 8 Marzo che \u00e8 fino in fondo dalla parte delle donne palestinesi.\n  </span>\n </p>\n <p style=\"line-height: 17.28px; margin-bottom: 0.28cm; text-align: justify;\">\n  <span style=\"font-family: times;\">\n   Questo 8 Marzo le donne palestinesi sono al centro della solidariet\u00e0 da parte delle donne italiane e delle donne di tutti i paesi.\n  </span>\n </p>\n <p style=\"line-height: 17.28px; margin-bottom: 0.28cm; text-align: justify;\">\n  <span style=\"font-family: times;\">\n   Le donne palestinesi sono massacrate a decine e decine di migliaia, sono il 70%, insieme ai bambini, dei morti per il genocidio che continua imperterrito a portare avanti lo Stato sionista di stampo nazista di Israele. Ma nello stesso tempo queste donne massacrate, affamate, che vedono i loro bambini uccisi sotto le bombe oppure morti per fame, per sete, per mancanza di medicinali, che non possono partorire perch\u00e9 gli ospedali sono bombardati, che sono costrette ad abortire per strada, queste donne per\u00f2 portano avanti una resistenza che veramente \u00e8 d'esempio per tutte le donne di ogni paese e per noi.\n  </span>\n </p>\n <p style=\"line-height: 17.28px; margin-bottom: 0.28cm; text-align: justify;\">\n  <span style=\"font-family: times;\">\n   In questo senso noi vogliamo rafforzare il nostro sostegno - e l'8 Marzo questo deve essere concreto e visibile - partecipando, portando questa solidariet\u00e0 in ogni sciopero delle donne, in ogni iniziativa/mobilitazione e l\u00ec dove \u00e8 possibile, soprattutto al Nord, a Milano, in Lombardia, portarla visivamente nella nuova manifestazione che ci sar\u00e0 per la Palestina il 9 Marzo.\n  </span>\n </p>\n <p style=\"line-height: 17.28px; margin-bottom: 0.28cm; text-align: justify;\">\n  <span style=\"font-family: times;\">\n   Noi pensiamo che debba essere pi\u00f9 concreto, pi\u00f9 forte il legame tra le donne in lotta, le lavoratrici in primis e le donne palestinesi, sia perch\u00e9 \u00e8 il nostro governo Meloni, sono i padroni nostri quelli che costruiscono le armi soprattutto, che sono i complici e i responsabili del genocidio in Palestina. Questi mostri, come usano le nostre vite per i loro profitti, i loro piani reazionari, razzisti, repressivi, per impedire la libert\u00e0 di noi donne in questo paese sono gli stessi che vogliono schiacciare il popolo e le donne palestinesi. La lotta delle donne palestinesi, quindi, \u00e8 la nostra lotta, ci aiuta contro questo sistema putrefatto, \u00e8 la lotta di noi donne lavoratrici, \u00e8 la lotta anche delle donne palestinesi, perch\u00e9 indebolisce i nostri mostri imperialisti.\n  </span>\n </p>\n <p style=\"line-height: 17.28px; margin-bottom: 0.28cm; text-align: justify;\">\n  <span style=\"font-family: times;\">\n   Ecco, tutto questo sar\u00e0 il centro per noi dell'8 Marzo. Le compagne, le lavoratrici del Movimento Femminista Proletario Rivoluzionario nelle citt\u00e0 in cui sono presenti faranno lo sciopero delle lavoratrici, in particolare nelle fabbriche e nei vari posti di lavoro, cos\u00ec come altre iniziative.\n  </span>\n </p>\n <p style=\"line-height: 17.28px; margin-bottom: 0.28cm; text-align: justify;\">\n  <span style=\"font-family: times;\">\n   Quest'anno effettivamente stiamo concentrando l'iniziativa pi\u00f9 importante proprio a Milano/Bergamo, sia per quanto riguarda le fabbriche, gli operai, che anche in questi mesi hanno continuato a lottare sia per quanto riguarda la solidariet\u00e0 alle donne palestinesi. Quindi in questo senso facciamo appello a tutte le lavoratrici, agli operai e alle donne a prendere nelle loro mani questo importante 8 Marzo.\n  </span>\n </p>\n <p style=\"line-height: 17.28px; margin-bottom: 0.28cm; text-align: justify;\">\n  <span style=\"font-family: times;\">\n   E poi continueremo sempre pi\u00f9, e ancora di pi\u00f9, a lottare.\n  </span>\n </p>\n <div style=\"clear: both;\">\n </div>\n</div>\n", "description": "Quest'anno l'8 Marzo \u00e8 un 8 Marzo particolare, viene dopo la grande manifestazione di mezzo milione di persone, la stragrande maggioranza do...", "author": ["fannyhill"], "source": "https://femminismorivoluzionario.blogspot.com/2024/03/mfpr-le-questioni-per-noi-centrali-in.html"}