{"title": "pc 8 marzo - India - Libert\u00e0 per Saibaba!", "published time": "2024-03-08T08-38-00-01-00", "images": ["https://www.pressenza.com/wp-content/uploads/2024/03/Saibaba.jpg"], "content": "<div class=\"post-body entry-content\" id=\"post-body-3500249447107143247\" itemprop=\"description articleBody\">\n <p>\n  <span>\n   <b>\n    India, nuovamente assolto l\u2019attivista ed ex docente universitario Saibaba\n   </b>\n  </span>\n </p>\n <div class=\"gmail-post-info\">\n  05.03.24\u00a0-\n  <span class=\"gmail-byline\">\n   <a class=\"gmail-url gmail-fn gmail-dark\" href=\"https://www.pressenza.com/it/author/riccardo-noury/\">\n    Riccardo Noury\n   </a>\n  </span>\n </div>\n <img alt=\"\" class=\"gmail-attachment-large gmail-size-large gmail-wp-post-image\" height=\"266\" src=\"https://www.pressenza.com/wp-content/uploads/2024/03/Saibaba.jpg\" srcset=\"https://www.pressenza.com/wp-content/uploads/2024/03/Saibaba.jpg\" style=\"border-style: none; height: auto; max-width: 100%;\" width=\"400\"/>\n (Foto di WikiMedia (Sidheeq) )\n <div class=\"gmail-post-content\">\n  <p style=\"line-height: 1.6; margin: 0px 0px 25px;\">\n   Il\n 5 marzo l\u2019Alta Corte di Bombay ha assolto Gokarakonda Naga Saibaba, ex \ndocente dell\u2019universit\u00e0 di Delhi, dall\u2019accusa di avere legami con \nun\u2019organizzazione maoista fuorilegge.\n  </p>\n  <p style=\"line-height: 1.6; margin: 0px 0px 25px;\">\n   \u00c8\n giunta dunque al termine una persecuzione giudiziaria durata dieci \nanni, determinata solo dalle prese di posizione di Saibaba contro la \nviolenza e la discriminazione subite dalle comunit\u00e0 dalit e native \ndell\u2019India.\n  </p>\n  <p style=\"line-height: 1.6; margin: 0px 0px 25px;\">\n   Saibaba \nera stato arrestato nel 2014 e condannato, tre anni dopo, all\u2019ergastolo \nai sensi della repressiva legge sulla prevenzione delle attivit\u00e0 \nillegali.\n  </p>\n  <p style=\"line-height: 1.6; margin: 0px 0px 25px;\">\n   Dopo una \nmobilitazione di Amnesty International e di numerosi gruppi della \nsociet\u00e0 civile indiana, era stato assolto da ogni accusa nel 2022, ma la\n Corte Suprema aveva annullato la sentenza, rimandando il caso all\u2019Alta \nCorte di Bombay per un riesame.\n  </p>\n </div>\n <div style=\"clear: both;\">\n </div>\n</div>\n", "pdf_content": null, "pdf_links": [], "description": "India, nuovamente assolto l\u2019attivista ed ex docente universitario Saibaba 05.03.24\u00a0-\u00a0 Riccardo Noury (Foto di WikiMedia (Sidheeq) ) Il  5 ma...", "author": ["maoist"], "source": "https://proletaricomunisti.blogspot.com/2024/03/pc-8-marzo-india-liberta-per-saibaba.html"}