{"published time": "2024-03-08T99-99-99", "images": ["https://www.atik-online.net/wp-content/uploads/2024/03/swk1-620x330.jpg"], "content": "<div class=\"single-post-thumb\">\n <p class=\"IMAGE_ARCHIVED\">\n  &lt;The image of this location is in the list above, but in order to protect the site's traffic costs, it cannot be displayed here, sorry.&gt;\n </p>\n</div>\n<div class=\"entry\">\n <p>\n  SCHWENN\u0130NGEN|08.03.2024|Her y\u0131l oldu\u011fu gibi bu y\u0131l da Villingen \u2013 Schwenningen 8 Mart Platformu olarak, haz\u0131rl\u0131klar Ocak ay\u0131nda ba\u015flad\u0131. Bu y\u0131l\u0131n \u015fiar\u0131 \u201cE\u015fit \u00dccret, Karar Hakk\u0131 ve G\u00fcl \u0130stiyoruz\u201d olarak belirlenmi\u015fti. Kad\u0131nlar\u0131n istedi\u011fi, \u201ce\u015fit \u00fccret ve kendi hayatlar\u0131yla ilgili karar hakk\u0131n\u0131n\u201d yan\u0131 s\u0131ra \u201cg\u00fcl\u201d ile ifade edilen elbet \u201cya\u015fanas\u0131 g\u00fczel bir d\u00fcnya\u201d idi.\n </p>\n <p>\n  Aylard\u0131r s\u00fcrd\u00fcr\u00fclen haz\u0131rl\u0131klardan sonra bug\u00fcn (8 Mart Cuma) saat 16.30\u2019da Schwenningen Markplatz\u2019da toplan\u0131ld\u0131.K\u00fcrt\u00e7e ve Almanca mar\u015flar ve t\u00fcrk\u00fcler e\u015fli\u011finde mitingin start\u0131 verilmi\u015f oldu. Ortak haz\u0131rlanan bildiri okundu. \u201cE\u015fit \u00fccret, kendi kaderimizi tayin hakk\u0131 ve\u00a0 bunun\u00a0 yan\u0131nda g\u00fcller i\u00e7in m\u00fccadele ediyoruz!\u201d diye ba\u015flayan bildiri; \u201c. \u201cGeleneksel kad\u0131n meslekleri ve kad\u0131n i\u015fleri, daha da g\u00fcvencesiz \u00e7al\u0131\u015fma ko\u015fullar\u0131 i\u00e7in ta\u015feronla\u015ft\u0131r\u0131l\u0131yor ve zaten son derece stresli olan \u00e7al\u0131\u015fma hayat\u0131 daha da k\u00f6t\u00fcle\u015fiyor. Bu durumdan \u00f6zellikle yabanc\u0131 ve g\u00f6\u00e7men kad\u0131n meslekta\u015flar daha fazla etkilenmektedir. \u00dclkedeki durum, g\u00fcvensizli\u011fin ve gelecek kayg\u0131s\u0131n\u0131n, \u0131rk\u00e7\u0131l\u0131\u011f\u0131n, bask\u0131 ve s\u00f6m\u00fcr\u00fcn\u00fcn giderek daha fazla k\u00f6r\u00fcklendi\u011fini g\u00f6steriyor. G\u00fcnah ke\u00e7ileri olarak g\u00f6sterilen g\u00f6\u00e7men ve m\u00fclteciler, kapitalist krizin su\u00e7lular\u0131 olarak etiketlenmekte ve AfD\u2019den di\u011fer sistem partilerine kadar \u00e7e\u015fitli s\u00f6ylemler ve y\u00f6ntemlerle g\u00f6\u00e7men ve m\u00fcltecilerin s\u0131n\u0131r d\u0131\u015f\u0131 edilmeleri, s\u00f6zde bir \u201c\u00e7\u00f6z\u00fcm\u201d olarak g\u00fcndemde tutulmaktad\u0131r.\n </p>\n <p>\n  AfD ve di\u011fer d\u00fczen partileri s\u00f6zde krizi \u00e7\u00f6zme ad\u0131na, kad\u0131nlara ve aileye ili\u015fkin gerici ve ataerkil politikalar\u0131yla, biz kad\u0131nlara ve queer bireylere, bedenlerimiz \u00fczerinde kendi kaderimizi tayin hakk\u0131m\u0131za do\u011frudan sald\u0131rmaktad\u0131rlar.\u201d diye devam ederken, Almanya\u2019da yerli ve g\u00f6\u00e7men kad\u0131nlar\u0131n ger\u00e7ek sorunlar\u0131n\u0131 dile getiriyorlard\u0131.Akabinde sloganlar e\u015fli\u011finde \u00e7ar\u015f\u0131 merkezine do\u011fru y\u00fcr\u00fcy\u00fc\u015fe ge\u00e7ildi. Yol boyunca at\u0131lan sloganlar e\u015fli\u011finde eylemin biti\u015f noktas\u0131na gelindi\u011finde, k\u0131sa bir konu\u015fma daha yap\u0131larak bir dahaki etkinliklerde bulu\u015fmak \u00fczere eylem sona erdi.\n </p>\n</div>\n", "source": "https://www.atik-online.net/blog/schwenningende-8-mart-etkinligi", "type": "article", "title": "Schwenningen\u2019de 8 Mart Etkinli\u011fi", "description": "SCHWENN\u0130NGEN|08.03.2024|Her y\u0131l oldu\u011fu gibi bu y\u0131l da Villingen \u2013 Schwenningen 8 Mart Platformu olar...", "author": ["muhabirmehmet"], "categories": ["Avrupa", "Haberler", "Manset"], "link-section": "haberler"}