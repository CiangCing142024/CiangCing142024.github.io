<html><body>
<div class='article'>
<div class='title'><h1>SELAM OLSUN EMEK VE ÖZGÜRLÜK MÜCADELESİ‘NİN MEŞALESİNİ YAKAN KADINLARA!</h1></div>
<hr/>
<div class='metadata'>
<meta property="author" content="muhabirhasan"/>
<meta property="categories" content="Avrupa, Haberler, Manset, YENİ KADIN"/>
<meta property="description" content="8 mart 1857 yılında, New York'ta tekstil işçisi kadınlar, düşük ücretler, uzun çalışma saatleri ve i..."/>
<meta property="link-section" content="haberler"/>
<meta property="published_time" content="2024-03-08T99-99-97"/>
<meta property="type" content="article"/>
<meta property="images" content="https://www.atik-online.net/wp-content/uploads/2022/10/Yeni-Kadin.png"/>
Author: muhabirhasan
<br>
Categories: Avrupa, Haberler, Manset, YENİ KADIN
<br>
Description: 8 mart 1857 yılında, New York'ta tekstil işçisi kadınlar, düşük ücretler, uzun çalışma saatleri ve i...
<br>
Link-Section: haberler
<br>
Published Time: 2024-03-08T99-99-97
<br>
Type: article
<br>
Images: <a href="https://www.atik-online.net/wp-content/uploads/2022/10/Yeni-Kadin.png">000000.png</a>
</div>
<div class='content'>
<div class="single-post-thumb">
 <p class="IMAGE_ARCHIVED">
  &lt;The image of this location is in the list above, but in order to protect the site's traffic costs, it cannot be displayed here, sorry.&gt;
 </p>
</div>
<div class="entry">
 <p style="text-align: left">
  8 mart 1857 yılında, New York’ta tekstil işçisi kadınlar, düşük ücretler, uzun çalışma saatleri ve insanlık dışı
  <br/>
  çalışma koşullarına karşı, grevle karşılık vermişlerdir. Bu grevi kırmak için, çıkarılan yangında, 129 kadın işçi
  <br/>
  yakılarak öldürülmüştür. Kadın işçilerin bu onurlu direnişi aynı zamanda tüm dünyada kadınların hak, özgürlük ve
  <br/>
  eşitlik mücadelesinin bir simgesi olmuştur.
  <br/>
  1910 yılında Kopenhag’da toplanan Uluslararası Sosyalist Kadınlar Konferansı’nda Clara Zetkin, senenin bir
  <br/>
  gününün kadınların mücadelesine atfedilerek, “Uluslararası Dünya Kadınlar Günü” olarak anılmasını önerdi. İlk
  <br/>
  yıllarda farklı tarihlerde gerçekleşen anmalar, 1921’de Moskova’da toplanan 3. Uluslararası Kadınlar
  <br/>
  Konferansında tarih, 8 Mart olarak netleştirildi. “8 Mart” olmasının nedeni 1857’de New York’taki fabrika
  <br/>
  yangınında yaşamlarını yitiren tekstil işçisi kadınların ve 8 Mart 1917’de “Ekmek isteriz ama Gül de!” diyerek Rus
  <br/>
  çarına karşı ayaklanarak devrimin kıvılcımlarını çakan tekstil işçisi Petrograd kadın işçilerin direnişlerine atıfta
  <br/>
  bulunmaktı,Öz olarak ise; emekçi kadınların mücadelelerinin ve mücadelelerde yaşamlarını yitirenlerin anılması
  <br/>
  olarak kabul edildi ve “8 Mart, Uluslararası Emekçi Kadınlar Günü”olarak netleştirildi.
  <br/>
  114 yıl sonra da biz kadınlar, emek ve hak arama mücadelemize, Özgürlük mücadelesinin meşalesini yakan
  <br/>
  kadınların emek ve hak arama direnişlerini sahiplenerek devam ediyoruz.
  <br/>
  Dünyada emperyalist savaşların, ırkçılığın, sömürünün, yoksullaşmanın, cinsiyet ayrımcılığının üst boyutta
  <br/>
  yaşandığı ve kadınların sesine, gücüne her zamankinden daha fazla gereksinim duyulduğu bir dönemde
  <br/>
  kadınlara yönelik taciz, şiddet, cinayet vakaları artmıştır. Son yıllarda yeryüzünün her karesinde yaşanan
  <br/>
  savaşlar binlerce insanın hayatına mal oldu. Milyonlarca insan, yaşanan bu savaşlar başta olmak üzere kuraklık,
  <br/>
  geleceksizlik ve doğal felaketlerden kaynaklı yaşam alanlarını terk etmek zorunda kalmıştır. Göç yollarında
  <br/>
  yaşamlarını yitiren yüzbinlerce insanın yanı sıra, tüm zorluklara rağmen Avrupa ülkelerine gelebilenler ise; ırkçı
  <br/>
  ve ayrımcı muameleye maruz kalmaktadır.
  <br/>
  Savaşın, yoksulluğun, sömürünün olduğu yerlerde adalette yoktur ve bunun bedelini de en fazla kadınlar, LGBTİ
  <br/>
  + lar, çocuklar ödemektedir. Mültecilerin çoğunu oluşturan kadınlar, şiddete tecavüze maruz kalmakta, ucuz iş
  <br/>
  gücü, meta olarak görülmekte, kapitalizmin ihtiyaçlarına bağlı olarak ucuz emek ve kutsanmış annelik arasında
  <br/>
  gidip gelmekte, gebelik ve analık halinde nerdeyse cezalandırılmakta, ekonomik krizlerde işten ilk çıkarılan
  <br/>
  olmaktadırlar.
  <br/>
  Biz Kadınlar biliyoruz ki; egemen sınıfın çıkarlarına hizmet eden cinsiyet ayrımcılığı çözülmeden özgür, eşit bir
  <br/>
  toplum oluşması mümkün değildir. 8 Mart’lar kadınların sosyal, ekonomik ve siyasal hakları için mücadele ettiği,
  <br/>
  eşit işe eşit ücret talebinin yükseldiği, kadınlar için daha fazla yoksulluk, açlık, sefalet, şiddet, katliam ve göç
  <br/>
  anlamına gelen savaş bütçelerine “hayır” diye haykırdığı, kadınlara ve LGBTİ+ bireylere uygulanan ayrımcılığa
  <br/>
  öfkenin yükseldiği, “8 Mart tüm çalışan emekçi kadınlar için ücretli tatil günü olmalıdır” gibi haklı taleplerin
  <br/>
  haykırıldığı günün adıdır.
  <br/>
  <strong>
   YAŞASIN 8 MART ULUSLARARASI EMEKÇİ KADINLAR GÜNÜ!
  </strong>
  <br/>
  <strong>
   KADINLAR BİRLİKTE GÜÇLÜ!
  </strong>
  <br/>
  <strong>
   JİN,JİYAN,AZADİ
  </strong>
  <br/>
  <strong>
   KADIN, YAŞAM, ÖZGÜRLÜK!
  </strong>
 </p>
</div>

</div>


<div class='source'><p>Source: <a href="https://www.atik-online.net/blog/selam-olsun-emek-ve-ozgurluk-mucadelesinin-mesalesini-yakan-kadinlara">https://www.atik-online.net/blog/selam-olsun-emek-ve-ozgurluk-mucadelesinin-mesalesini-yakan-kadinlara</a></p></div>
</div>
</body></html>