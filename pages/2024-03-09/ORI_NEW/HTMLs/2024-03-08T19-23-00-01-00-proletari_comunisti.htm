<html><body>
<div class='article'>
<div class='title'><h1>pc 8 marzo-MFPR: scioperi, tante iniziative nelle città, dalle lavoratrici alle studentesse, in solidarietà con le donne palestinesi e con le donne protagoniste delle guerre popolari come le compagne dell'India, per la Rivoluzione che rovesci patriarcato, governi e sistema imperialista!</h1></div>
<hr/>
<div class='metadata'>
<meta property='description' content='prolcomra'/>
<meta property='images' content='da Controinformazione rossoperaia dell'8 marzo L'8 Marzo è cominciato già da questa notte, dalle fabbriche, dalle operaie, spesso immigrate...'/>
<meta property='outside' content='2024-03-08T19-23-00-01-00'/>
<meta property='published_time' content='https://blogger.googleusercontent.com/img/b/R29vZ2xl/AVvXsEg7SODoq4BmMP1M7yOdNNOVqb5Ns3TDUOjex_P2l7IYi0mdy2jDvd1RFtt1fmhZ7SrI7y8jj4mBjb6iq64rRBHRjjj-PazENX5yblAikHWhEgBVQX7guDCIjRuYbYvrwkPmJ-vpx6qqQ1H9G9ZQaVoVNJQk1E8D3NuRqA5SUs-6I4Pco4y0wHOoM7dT-sMI/s164/operaia%20Montello.JPG'/>
Description: prolcomra
<br>
Images: da Controinformazione rossoperaia dell'8 marzo L'8 Marzo è cominciato già da questa notte, dalle fabbriche, dalle operaie, spesso immigrate...
<br>
Outside: 2024-03-08T19-23-00-01-00
<br>
Published Time: <a href="https://blogger.googleusercontent.com/img/b/R29vZ2xl/AVvXsEg7SODoq4BmMP1M7yOdNNOVqb5Ns3TDUOjex_P2l7IYi0mdy2jDvd1RFtt1fmhZ7SrI7y8jj4mBjb6iq64rRBHRjjj-PazENX5yblAikHWhEgBVQX7guDCIjRuYbYvrwkPmJ-vpx6qqQ1H9G9ZQaVoVNJQk1E8D3NuRqA5SUs-6I4Pco4y0wHOoM7dT-sMI/s164/operaia%20Montello.JPG">000000.JPG</a>
</div>
<div class='content'>
<div class="post-body entry-content" id="post-body-3378853794089959509" itemprop="description articleBody">
 <p>
  <span>
   da Controinformazione rossoperaia dell'8 marzo
  </span>
 </p>
 <div class="separator" style="clear: both; text-align: center;">
  <a href="https://blogger.googleusercontent.com/img/b/R29vZ2xl/AVvXsEg7SODoq4BmMP1M7yOdNNOVqb5Ns3TDUOjex_P2l7IYi0mdy2jDvd1RFtt1fmhZ7SrI7y8jj4mBjb6iq64rRBHRjjj-PazENX5yblAikHWhEgBVQX7guDCIjRuYbYvrwkPmJ-vpx6qqQ1H9G9ZQaVoVNJQk1E8D3NuRqA5SUs-6I4Pco4y0wHOoM7dT-sMI/s164/operaia%20Montello.JPG" style="clear: left; float: left; margin-bottom: 1em; margin-right: 1em;">
   <img border="0" data-original-height="155" data-original-width="164" height="242" src="https://blogger.googleusercontent.com/img/b/R29vZ2xl/AVvXsEg7SODoq4BmMP1M7yOdNNOVqb5Ns3TDUOjex_P2l7IYi0mdy2jDvd1RFtt1fmhZ7SrI7y8jj4mBjb6iq64rRBHRjjj-PazENX5yblAikHWhEgBVQX7guDCIjRuYbYvrwkPmJ-vpx6qqQ1H9G9ZQaVoVNJQk1E8D3NuRqA5SUs-6I4Pco4y0wHOoM7dT-sMI/s164/operaia%20Montello.JPG" srcset="https://blogger.googleusercontent.com/img/b/R29vZ2xl/AVvXsEg7SODoq4BmMP1M7yOdNNOVqb5Ns3TDUOjex_P2l7IYi0mdy2jDvd1RFtt1fmhZ7SrI7y8jj4mBjb6iq64rRBHRjjj-PazENX5yblAikHWhEgBVQX7guDCIjRuYbYvrwkPmJ-vpx6qqQ1H9G9ZQaVoVNJQk1E8D3NuRqA5SUs-6I4Pco4y0wHOoM7dT-sMI/s164/operaia%20Montello.JPG" width="256"/>
  </a>
 </div>
 <p>
 </p>
 <p style="line-height: 108%; margin-bottom: 0.28cm;">
  L'8 Marzo è cominciato già da questa notte, dalle fabbriche, dalle
operaie, spesso immigrate, che hanno risposto già con con forza e con
lo sciopero che oggi, nei vari turni, ci sarà in alcune fabbriche.
 </p>
 <p style="line-height: 108%; margin-bottom: 0.28cm;">
  L'8 Marzo sta
proseguendo nelle varie città, prima di tutto con il ruolo delle
lavoratrici che, oltre che scioperando, stanno facendo presidi e
raccogliendo anche tutte le le donne che dicono basta, che si
ribellano.
 </p>
 <p style="line-height: 108%; margin-bottom: 0.28cm;">
  Lo stesso le
studentesse questa mattina in alcune grandi città come Milano, Roma,
ecc...stanno lottando insieme alle lavoratrici della scuola. Così le
precarie delle cooperative sociali che rischiano costantemente di non
avere più il lavoro, con salari bassissimi, in tante città anche
questa mattina stanno facendo presidi contro le Istituzioni
responsabili in generale prima di tutto di questa condizione di
precarietà.
 </p>
 <p style="line-height: 108%; margin-bottom: 0.28cm;">
  Poi ci saranno
altre manifestazioni, altri cortei nel pomeriggio.
 </p>
 <p style="line-height: 108%; margin-bottom: 0.28cm;">
  È una giornata
nostra, è una giornata delle donne che si ribellano, è una giornata
delle donne che vogliono scatenare la loro furia per un cambiamento
totale, una Rivoluzione che sia una "Rivoluzione - come diciamo- dalla
terra al cielo”
 </p>
 <p style="line-height: 108%; margin-bottom: 0.28cm;">
  Lo sciopero delle
donne, le mobilitazioni, tante, varie, che si stanno tenendo oggi, si
articolano intorno in particolare a due appelli: l'appello che
riguarda tutte le varie realtà delle varie città, che è
l'appello di Non Una Di Meno che, dopo la grande manifestazione del
25 novembre a Roma, ha portato a quest'altra giornata con un appello
che in grande parte condividiamo e di cui poi leggeremo alcuni pezzi.
 </p>
 <p style="line-height: 108%; margin-bottom: 0.28cm;">
  L'altro appello è
il nostro, è l'appello del Movimento Femminista Proletario
Rivoluzionario che unisce  con l'azione concreta, in
particolare verso le fabbriche e le operaie, le lavoratrici con le donne palestinesi.
 </p>
 <p style="line-height: 108%; margin-bottom: 0.28cm;">
  Leggiamo appunto
alcuni pezzi di questi appelli.
 </p>
 <p style="line-height: 108%; margin-bottom: 0.28cm;">
  Nell'appello di Non Una Di Meno si dice che le donne hanno la responsabilità di
fermare l'onda nera che ci vuole più razziste, più individualiste,
più povere con meno diritti. Nello stesso tempo dice che la potenza
del 25 novembre vuole riversarsi in questo 8 Marzo con il blocco
della produzione e della riproduzione, e nel chiedere al governo quanto
valgono le vite di tutte quelle soggettività che non rientrano nel
progetto Dio/Patria/famiglia.
 </p>
 <p style="line-height: 108%; margin-bottom: 0.28cm;">
  E quindi in
questo appello, giustamente, viene attaccato tutto il governo Meloni
che tratta i femminicidi, la violenza maschile, come problema
securitario e quindi mostra come l'ascesa delle destre nel mondo
abbia reso ancora più dure le politiche femministe, razziste,
nazionaliste che alimentano sfruttamento e violenza. Quindi poi fa
una sintesi della condizione della maggioranza delle donne: le donne
hanno salari più bassi, lavori più precari, pensioni da fame,
subiscono maggiormente i tagli al welfare e alla scuola, che ricadono
doppiamente su di loro e sul carico del lavoro di cura.
 </p>
 <p style="line-height: 108%; margin-bottom: 0.28cm;">
  Una delle parole
d'ordine, slogan, che l'appello di Non Una Di Meno porta avanti, sono
da un lato lo sciopero dell’8 Marzo contro la violenza patriarcale
e dall'altro “se le nostre vite, il nostro lavoro non valgono, noi
scioperiamo”.
 </p>
 <p style="line-height: 108%; margin-bottom: 0.28cm;">
  Noi pensiamo che
quest'anno da parte di Non Una Di Meno ci sia una posizione più
chiara, di lotta contro il governo che porta avanti la posizione soprattutto delle donne lavoratrici.
 </p>
 <p style="line-height: 108%; margin-bottom: 0.28cm;">
  Nel nostro
appello noi diciamo che le lavoratrici in maniera indomita,
nonostante gli attacchi, i ricatti sul lavoro, le minacce, il clima
sempre più pesante, discriminatorio che c'è sui posti di lavoro
anche quest'anno non si sono fermate, hanno continuato a
lottare dicendo “nessuno può schiacciarci, nessuno può attaccare
la nostra dignità e per questo scioperiamo”.
 </p>
 <p style="line-height: 108%; margin-bottom: 0.28cm;">
  Quindi sono in
primis le lavoratrici che prendono nelle loro mani una lotta perché
tutta la vita deve cambiare.
 </p>
 <p style="line-height: 108%; margin-bottom: 0.28cm;">
  Nell'appello
viene scritto:
  <i>
   “il governo Meloni concede tutto ai padroni e
chiacchiere, elemosina alle donne lavoratrici. Meloni risponde ai
femminicidi, stupri, che stanno aumentando con più polizia nei
quartieri, decreti securitari, mentre i suoi squallidi, odiosi
ministri, offendono le donne. Questo governo vuole toglierci ogni
diritto, prima di tutto il diritto d'aborto, perché noi dovremmo
servire solo a fare più figli per darne carne fresca da sfruttare ai
padroni e per la patria, per le guerre, addossandoci così anche
tutto il lavoro di cura in famiglia, mentre peggiora la sanità.
  </i>
 </p>
 <p style="line-height: 108%; margin-bottom: 0.28cm;">
  <i>
   Un governo
razzista che dà sofferenza e morte alle nostre sorelle immigrate. Un
governo che vuole educare nelle scuole perfino i bambini a fare la
guerra, inculcando un humus nazionalista di sopraffazione. Questo è
fascista! E questo fascismo del governo Meloni alimenta un moderno
patriarcalismo di maschi odiosi che reagiscono uccidendo, aumentando
sempre più, in maniera veramente orribile, i femminicidi, uccidendo
quando le donne non vogliono essere sottomesse, vogliono rompere i
legami oppressivi.
  </i>
 </p>
 <p style="line-height: 108%; margin-bottom: 0.28cm;">
  <i>
   E allora proprio
le lavoratrici che stanno insieme, comprendono l'arma della lotta
dell'unità, che non ci sono condizioni individuali private ma
sociali, di classe, frutto di questa società capitalista, le
lavoratrici devono prendere in mano una lotta collettiva non solo per
difendersi dagli attacchi di padroni e governo, ma per cambiare tutta
la loro vita, la vita della maggioranza delle donne, per cambiare
questo mondo.
  </i>
 </p>
 <p style="line-height: 108%; margin-bottom: 0.28cm;">
  <i>
   Per questo
diciamo alle operaie, alle lavoratrici, siate audaci, orgogliose, più
determinate su tutto. Se noi donne lo facciamo, se diventiamo
“pericolose”, la forza di governo/padroni/Stato può essere
incrinata e poi…. poi…. rovesciata con la Rivoluzione proletaria
di tutti gli sfruttati e oppressi, in cui le donne, per la loro
condizione, subiscono non una oppressione, ma l'oppressione
senz'altro, un'oppressione totale e portano una marcia in più.
  </i>
 </p>
 <p style="line-height: 108%; margin-bottom: 0.28cm;">
  Ma in questo 8
Marzo, insieme alla centralità dello sciopero delle donne, della
condizione, delle lotte delle lavoratrici e operaie, l'altro aspetto
centrale è la solidarietà alle donne palestinesi.
 </p>
 <p style="line-height: 108%; margin-bottom: 0.28cm;">
  Nell'appello di
Non Una Di Meno questo viene posto come aspetto importante, la
bandiera palestinese è presente fin dal volantino di convocazione.
Nell'appello si dice:
  <i>
   “La guerra, il genocidio e il colonialismo
sono l'espressione massima del sistema patriarcale. E noi ci
schieriamo al fianco delle donne palestinesi che lottano per
la propria esistenza e autodeterminazione. E reclamiamo l'immediato
cessate il fuoco su Gaza. Con la Palestina nel cuore”
  </i>
  .
 </p>
 <p style="line-height: 108%; margin-bottom: 0.28cm;">
  Nelle iniziative che già da questa notte abbiamo
fatto verso le fabbriche, verso le operaie e in tutti i posti di
lavoro, è stato centrale l'appello alla solidarietà da parte delle lavoratrici alle donne
palestinesi.
 </p>
 <p style="line-height: 108%; margin-bottom: 0.28cm;">
  Nel nostro
appello diciamo che in questo 8 Marzo
  <i>
   “va tutta la nostra
solidarietà alle donne palestinesi massacrate, affamate in decine di
migliaia, che vedono i loro bambini uccisi dalle bombe e da fame,
sete, mancanza di medicinali, donne che non possono partorire negli
ospedali bombardati, che abortiscono per strada. Ma sono anche donne
che trasformano il loro immenso dolore in forza, in resistenza. E
quindi noi diamo un sostegno incondizionato alle donne palestinesi,
alla resistenza del popolo palestinese, contro l'azione criminale
genocidia di Israele, contro le guerre che gli Stati imperialisti,
compreso l'imperialismo italiano, stanno portando avanti in tante
parti del mondo.
  </i>
 </p>
 <p style="line-height: 108%; margin-bottom: 0.28cm;">
  <i>
   E diciamo anche
che c'è un legame tra noi e le donne palestinesi, questo legame deve
diventare più concreto e forte. E il governo Meloni, i padroni del
nostro paese che costruiscono le armi, che mandano sostegno al
genocidia Netanyahu, questi sono ugualmente complici e responsabili
dei massacri in Palestina. Questi mostri non solo usano le nostre
vite per i loro profitti, i loro piani reazionari, razzisti,
repressivi per impedire la libertà di noi donne, ma vogliono
schiacciare il popolo palestinese.
  </i>
 </p>
 <p style="line-height: 108%; margin-bottom: 0.28cm;">
  <i>
   Per questo la
lotta delle donne palestinesi è la nostra lotta.
  </i>
 </p>
 <p style="line-height: 108%; margin-bottom: 0.28cm;">
  Viva quindi un 8
Marzo proletario e internazionalista, quest'anno ancora più
proletario e internazionalista!
 </p>
 <p style="line-height: 108%; margin-bottom: 0.28cm;">
  In questo 8 Marzo
abbiamo delle compagne in meno che ci hanno lasciato. Però queste
compagne  nell'8 Marzo vivono in tutte le nostre lotte e nell'8 Marzo
saranno anche loro fianco a fianco nelle iniziative, nelle
manifestazioni.
 </p>
 <p style="line-height: 108%; margin-bottom: 0.28cm;">
  In particolare
vogliamo ricordare tre compagne.
 </p>
 <p style="line-height: 108%; margin-bottom: 0.28cm;">
  La compagna di
Taranto, Concetta Musio, la compagna che è stata sempre attiva,
stimolante anche nelle idee, nelle proposte, nel Movimento Femminista
Proletario Rivoluzionario, sempre presente nelle lotte, nelle
iniziative dello Slai Cobas per il sindacato di classe. Questa
compagna ci ha lasciato il 20 Febbraio, l'ultima sua presenza - era
malata già da tempo, però appena poteva veniva alle manifestazioni
-  è stata per la Palestina a novembre, in un
presidio a Taranto. Ma riteniamo che la maniera più giusta per
ricordarla sia attraverso le sue parole. Proprio in occasione di un 8
Marzo lei scriveva:
 </p>
 <p style="line-height: 108%; margin-bottom: 0.28cm;">
  “
  <i>
   Tocca a noi
femministe, lavoratrici, disoccupate, migranti, lottare ed essere
l'avanguardia del movimento di liberazione delle donne. Le
discriminazioni non sono state spazzate via, soprattutto nel mondo
del lavoro dove le donne restano una maggioranza oppressa, con
disparità, ingiustizie, vessazioni e violenze sia nei posti di
lavoro che nelle mura domestiche. Sappiamo bene che la strada è in
salita, ma determinate come siamo, combattive come siamo,
  </i>
  <i>
   n
  </i>
  <i>
   on
molleremo
  </i>
  <i>
   c
  </i>
  <i>
   erto. E quindi la giornata dell'otto Marzo
non deve essere fine a se stessa. Abbiamo la necessità di fare di
più, di fare azioni forti che facciano sentire veramente la nostra
voce e che diano una svolta veramente rivoluzionaria.”
  </i>
 </p>
 <p style="line-height: 108%; margin-bottom: 0.28cm;">
  E proprio la
Rivoluzione, la certezza e fiducia nella possibilità, necessità,
della Rivoluzione che Concetta portava sempre nelle sue attività con
compagne e compagni con cui lottava.
 </p>
 <p style="line-height: 108%; margin-bottom: 0.28cm;">
  L'altra compagna
che purtroppo è morta, che ci ha lasciato poco tempo fa, è la
compagna Anna di Amazora. Leggiamo anche qui un testo che le sue
compagne di Bologna ci hanno inviato per questo 8 Marzo.
  <i>
   “Care
compagne, dopo la morte della nostra compagna Anna, ci rialziamo. In
questo 8 Marzo ribadiamo la nostra solidarietà incondizionata alle
donne e alla resistenza del popolo palestinese che lottano contro lo
Stato assassino israeliano. Quei perseguitati di ieri che si sono
trasformati in persecutori, che dal ‘48 provano a portare avanti la
polizia etnica, occupando militarmente, devastando, torturando,
incarcerante ed uccidendo i palestinesi. Siamo al fianco di quel
popolo che malgrado tutto ciò, non si spezza e non si arrende.
Contro lo Stato di tutte le latitudini, con le sue frontiere e galere
che mantengono in piedi questo sistema che semina morte e miseria.
Con Anna nel cuore, Palestina libera dal fiume fino alla morte.
  </i>
 </p>
 <p style="line-height: 108%; margin-bottom: 0.28cm;">
  Infine ci ha
lasciato una terza compagna, la compagna Rosa di Milano. Rosa
Calderazzi era di Taranto, amava molto la sua terra e spesso ci
tornava, ma è a Milano che lei è diventata una compagna attiva
militante. Dal 1968, dalla grande stagione del ‘68, ha cominciato la
sua lotta sia come donna, sia come lavoratrice e sia come militante.
La sua lotta nel ‘68 è stato il periodo sicuramente più fecondo
perché era pieno della necessità della Rivoluzione, al di là delle
scelte organizzative, politiche, fatte, ma ciò che la muoveva era la
lotta per la Rivoluzione. Poi la compagna Rosa a Milano ha dato il
suo contributo in tante altre mobilitazioni, in tante altre
associazioni. In particolare, negli ultimi anni era molto attiva in
Non Una Di Meno e nella Casa delle donne di Milano. Ma nello stesso
tempo, nella sua libertà, lei faceva tanto altro, girava il mondo
per conoscere, per comprendere e quindi riportava questo mondo, il
mondo delle persone prima di tutto, attraverso le fotografie, in
Italia. Le piaceva ballare, le piaceva vivere. Per questo al saluto
che abbiamo dato a questa compagna il 2 Marzo a Milano, al cimitero
di Lambrate, sono venute circa 150 persone, soprattutto donne, e
ognuna ha portato un aspetto di quello che era questa compagna e
quindi insieme, mettendo insieme tutte gli aspetti, è venuta fuori
una compagna, una figura che ci ha lasciato purtroppo, ma che anche
essa rimarrà con noi e in questo 8 Marzo anch'essa sfilerà con noi.
 </p>
 <p style="line-height: 108%; margin-bottom: 0.28cm;">
  L'8 Marzo è una
giornata internazionale/internazionalista, in cui tutte le donne di
ogni paese di tutto il mondo lottano.
 </p>
 <p style="line-height: 108%; margin-bottom: 0.28cm;">
  Noi oggi vogliamo
in particolare evidenziare la lotta che portano avanti le compagne
indiane, le donne indiane con la Guerra di popolo. Da loro ci è
pervenuto un appello, un comunicato, rivolto anche a tutte le donne
che oggi lottano, che scendono nelle piazze. È un comunicato
dell'organizzazione delle donne adivasi Bastar. Di questo ora
leggiamo alcuni stralci. Questo comunicato è intitolato “lottiamo
per seppellire il Patriarcato, per l'emancipazione femminile”.
Riportiamo alcune parti.
 </p>
 <p style="line-height: 108%; margin-bottom: 0.28cm;">
  “
  <i>
   Ora siamo
sotto il gioco di due mostruosi terrori: il Patriarcato Bramanico è
una peculiare indiana stanza degli orrori in una società
semicoloniale e semifeudale dove le donne sono costrette a vivere in
questa stanza degli orrori. Le donne affrontano moltitudini di
sfruttamento economico ed extra economico che rimane impunito e la
dominazione maschile fa da barriera alla vista generale della
società….. in un paese socialmente ed economicamente arretrato
come l'India, le donne della classe operaia, le contadine, le donne
delle caste, delle comunità oppresse sono le più sfruttate della
società. Lo sfruttamento economico e sociale rimane parte integrante
per le donne in India. Questo sfruttamento delle donne viene
perpetrato con il pretesto della democrazia e della emancipazione
delle donne. Ma le donne sono visibili in ogni lotta, sia nelle
Aganwaty, sia nel Kachemire, nel Manipur contro la violenza delle
forze terroriste indutva sostenute dallo Stato indiano, sia le donne
tribali che stanno combattendo contro l'aziendalizzazione e la
militarizzazione nelle aree forestali dell'India centrale. Nelle
proteste contadine, nella lotta contro il fascismo indutva, nella
lotta contro l'imperialismo, le donne sono il nocciolo di tutti
questi movimenti. Queste sono tutte lotte di classe e senza lotte di
classe contro il feudalesimo, la borghesia burocratica, compredora e
l'imperialismo, non ci può essere emancipazione femminile. Negli
ultimi quattro decenni, le donne di Dandakryana hanno lottato contro
il furto e il saccheggio delle risorse naturali da parte delle classi
dei padroni. Le classi dominanti indiane, con l'appoggio dei padroni
imperialisti, hanno dispiegato migliaia di forze militari nella
giungla, insieme a carri armati, droni militari, elicotteri e altri
meccanismi di guerra. Ma le donne stanno spezzando le catene del
patriarcato con nuove pratiche culturali democratiche. Il movimento
delle donne di Dandakryana stanno creando un nuovo capitolo nella
storia rivoluzionaria.”
  </i>
 </p>
 <div style="clear: both;">
 </div>
</div>

</div>


<div class='source'><p>Author: <a href="https://proletaricomunisti.blogspot.com/2024/03/pc-8-marzo-mfpr-scioperi-tante.html">https://proletaricomunisti.blogspot.com/2024/03/pc-8-marzo-mfpr-scioperi-tante.html</a></p></div>
</div>
</body></html>