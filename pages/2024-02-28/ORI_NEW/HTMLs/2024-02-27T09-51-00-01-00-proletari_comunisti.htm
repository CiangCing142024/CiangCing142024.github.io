<html><body>
<div class='article'>
<div class='title'><h1>pc 27 febbraio - L'ALTRA FACCIA DEL GENOCIDIO IN CORSO A GAZA, UNA TESTIMONIANZA: La fame a Gaza: “Se rimaniamo in queste condizioni ancora per una settimana, moriremo in massa”</h1></div>
<hr/>
<div class='metadata'>
<meta property='description' content='baronerosso'/>
<meta property='images' content='Secondo quanto riferito a Middle East Eye da residenti palestinesi, la carestia nel Nord di Gaza, causata dall’assedio asfiss...'/>
<meta property='outside' content='2024-02-27T09-51-00-01-00'/>
<meta property='published_time' content='https://blogger.googleusercontent.com/img/b/R29vZ2xl/AVvXsEgpQiPAs9TLXPsTo3dSQOE3VbZvEyFeqc8kSCOScCP3swQ4IWtAg44PXd3IzGJq8ConSCb7zEU2dsWIy5LHmcl5yT3te5dxoISHorYhE40gD5U4wXlemM9xjKOThkeR0jDuxihreZPfSbkgEyxM_EZ_b3-4aFRrH8JcnXSuw7JTUOkYrYowkWYaAK3MHF5d/s320/Screenshot-2024-02-26-133724-800x493.png'/>
Description: baronerosso
<br>
Images: Secondo quanto riferito a Middle East Eye da residenti palestinesi, la carestia nel Nord di Gaza, causata dall’assedio asfiss...
<br>
Outside: 2024-02-27T09-51-00-01-00
<br>
Published Time: <a href="https://blogger.googleusercontent.com/img/b/R29vZ2xl/AVvXsEgpQiPAs9TLXPsTo3dSQOE3VbZvEyFeqc8kSCOScCP3swQ4IWtAg44PXd3IzGJq8ConSCb7zEU2dsWIy5LHmcl5yT3te5dxoISHorYhE40gD5U4wXlemM9xjKOThkeR0jDuxihreZPfSbkgEyxM_EZ_b3-4aFRrH8JcnXSuw7JTUOkYrYowkWYaAK3MHF5d/s320/Screenshot-2024-02-26-133724-800x493.png">000000.png</a>
</div>
<div class='content'>
<div class="post-body entry-content" id="post-body-1276678297469953458" itemprop="description articleBody">
 <p>
 </p>
 <div class="separator" style="clear: both; text-align: center;">
  <a href="https://blogger.googleusercontent.com/img/b/R29vZ2xl/AVvXsEgpQiPAs9TLXPsTo3dSQOE3VbZvEyFeqc8kSCOScCP3swQ4IWtAg44PXd3IzGJq8ConSCb7zEU2dsWIy5LHmcl5yT3te5dxoISHorYhE40gD5U4wXlemM9xjKOThkeR0jDuxihreZPfSbkgEyxM_EZ_b3-4aFRrH8JcnXSuw7JTUOkYrYowkWYaAK3MHF5d/s800/Screenshot-2024-02-26-133724-800x493.png" style="margin-left: 1em; margin-right: 1em;">
   <img border="0" data-original-height="493" data-original-width="800" height="197" src="https://blogger.googleusercontent.com/img/b/R29vZ2xl/AVvXsEgpQiPAs9TLXPsTo3dSQOE3VbZvEyFeqc8kSCOScCP3swQ4IWtAg44PXd3IzGJq8ConSCb7zEU2dsWIy5LHmcl5yT3te5dxoISHorYhE40gD5U4wXlemM9xjKOThkeR0jDuxihreZPfSbkgEyxM_EZ_b3-4aFRrH8JcnXSuw7JTUOkYrYowkWYaAK3MHF5d/s320/Screenshot-2024-02-26-133724-800x493.png" srcset="https://blogger.googleusercontent.com/img/b/R29vZ2xl/AVvXsEgpQiPAs9TLXPsTo3dSQOE3VbZvEyFeqc8kSCOScCP3swQ4IWtAg44PXd3IzGJq8ConSCb7zEU2dsWIy5LHmcl5yT3te5dxoISHorYhE40gD5U4wXlemM9xjKOThkeR0jDuxihreZPfSbkgEyxM_EZ_b3-4aFRrH8JcnXSuw7JTUOkYrYowkWYaAK3MHF5d/s320/Screenshot-2024-02-26-133724-800x493.png" width="320"/>
  </a>
 </div>
 <p>
 </p>
 <p align="justify">
  <i>
   Secondo quanto riferito a Middle East Eye da residenti
palestinesi, la carestia nel Nord di Gaza, causata dall’assedio
asfissiante di Israele, ha raggiunto livelli estremi. Sono state
diverse le segnalazioni di persone morte a causa della malnutrizione,
compresi neonati La vita di oltre mezzo milione di persone ruota
ormai ogni giorno attorno a un unico compito: trovare qualcosa da
mangiare. Nel seguente articolo,
   <a href="https://www.middleeasteye.net/news/starvation-gaza-if-we-stay-another-week-we-will-die-en-masse" target="_blank">
    un
residente di Gaza City (che ha preferito restare anonimo) racconta a
Lubna Masarwa di MEE
   </a>
   la lotta per sopravvivere in una città
devastata dalla guerra.
  </i>
 </p>
 <p align="justify">
  La situazione è davvero dura. Ottenere qualsiasi
cosa è diventato un compito impossibile, anche per beni di prima
necessità come zucchero, sale e riso. Continuiamo a cercarli
ovunque, anche nei vecchi negozi e nelle case abbandonate. Se, e
quando, li riusciamo a reperire negli shop, vengono venduti a prezzi
folli. Circa quattro giorni fa sono arrivati 800 sacchi di farina di
frumento da 25 kg l’uno. Contando che nel Nord di Gaza ci sono
quasi 700.000 persone, ciò significa un sacco ogni 1.000 abitanti.
Mio cugino è tra coloro che sono riusciti a procurarsene uno. Ne ha
distribuito parti eque alla
  <span>
  </span>
 </p>
 <a name="more">
 </a>
 nostra famiglia, a ciascuno un chilo di
farina. Come tutti a Gaza, io e mia sorella abbiamo mescolato la
nostra razione con farina di mais e soia, in modo da aumentarne la
quantità. Ho passato tre ore al mattino ad accendere il fuoco e
cucinare l’impasto, ma il risultato finale non è stato buono. Era
duro, crudo e aveva un sapore strano. Mia sorella ha iniziato a
piangere, ho cercato di calmarla dicendole che potevamo aggiungerci
del timo per insaporirlo e mangiarlo così. In giornata sono poi
andato dai miei zii, per provare ad aiutarli ad accendere un fuoco
con la poca legna rimasta a Gaza, di pessima qualità. Ci abbiamo
impiegato più di tre ore. Zio non mi è sembrato in forma. Gli ho
chiesto cosa non andasse e lui non ha risposto. Più tardi, suo
figlio mi ha detto che non aveva mangiato per lasciare la sua razione
di cibo ai bambini, era debole. Al termine di questa giornata lunga e
faticosa, un attacco aereo ha colpito molto vicino alle nostre
abitazioni. Ero terrorizzato, ci è mancato poco che prendessero
anche noi.
 <p>
 </p>
 <p align="justify">
  <b>
   Morire in massa
  </b>
 </p>
 <p align="justify">
  Gaza è al limite delle forze. La situazione è
gravissima e le cose peggiorano di giorno in giorno. Siamo oltre la
carestia. In questi mesi sono diventato così fragile. Ero un ragazzo
sano, andavo a cavallo e correvo. Ora non riesco nemmeno a salire le
scale senza sentirmi esausto. Ho completamente dimenticato che sapore
hanno cibi come frutta o pollo. Fino a qualche giorno fa avevamo solo
riso, e anche quello adesso scarseggia. Se si riesce a trovare, un
chilo di riso costa 80 shekel (20 €), mentre prima della guerra
valeva 7 shekel (1,80 €). Stiamo finendo alimenti di base come olio
da cucina, lievito, mais e orzo. Anche il cibo per gli animali, che
siamo stati spesso costretti a mangiare, è quasi totalmente
scomparso. Ogni giorno finisce qualcosa. Conosco persone che hanno
iniziato a mangiare erbe selvatiche. Se restiamo così per un’altra
settimana, penso che inizieremo a vedere la gente morire di fame in
massa. Una cosa è certa: a Gaza non c’è più nulla. Le persone
sane si ammalano, quelle malate muoiono. Non importa se hai soldi o
no, se hai immagazzinato più cibo dall’inizio della guerra o meno.
È finito tutto, non possiamo girarci intorno, siamo tutti nella
stessa situazione. Morire per le bombe è meglio che morire di fame.
Almeno con gli attacchi aerei te ne vai subito. Stiamo continuando a
girare e girare ogni giorno, solo per trovare il morso che ci tenga
in piedi.
 </p>
 <p>
  <style type="text/css">
   p { line-height: 115%; margin-bottom: 0.25cm; background: transparent }a:link { color: #000080; text-decoration: underline }
  </style>
 </p>
 <div style="clear: both;">
 </div>
</div>

</div>


<div class='source'><p>Author: <a href="https://proletaricomunisti.blogspot.com/2024/02/pc-27-febbraio-laltra-faccia-del.html">https://proletaricomunisti.blogspot.com/2024/02/pc-27-febbraio-laltra-faccia-del.html</a></p></div>
</div>
</body></html>