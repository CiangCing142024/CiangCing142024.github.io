{"title": "pc 27 febbraio - Un paese in pericolo - Un contributo", "published time": "2024-02-27T09-14-00-01-00", "images": ["https://blogger.googleusercontent.com/img/b/R29vZ2xl/AVvXsEgI6V_F-eVP_AWsHMLFoXZVWs_5RULyggecKvKH9oJO66Wk4mFBCUZfJIsJzAEtIhUzNZn5GCLMVN_yCLsHmqq23OcGlEWdxwbdDWxfkUPQ58jYJ3mc9jfTxdhwwhaqJ7aJmg5rjKKnspgCa6O40hnBTikoqLAKRjAVSSpF-ZGyRydDnxgu-n_btcF2Iu4G/w275-h400/20240224_185121.jpg"], "content": "<div class=\"post-body entry-content\" id=\"post-body-1540902194496531385\" itemprop=\"description articleBody\">\n <p style=\"text-align: center;\">\n  <a href=\"https://blogger.googleusercontent.com/img/b/R29vZ2xl/AVvXsEgI6V_F-eVP_AWsHMLFoXZVWs_5RULyggecKvKH9oJO66Wk4mFBCUZfJIsJzAEtIhUzNZn5GCLMVN_yCLsHmqq23OcGlEWdxwbdDWxfkUPQ58jYJ3mc9jfTxdhwwhaqJ7aJmg5rjKKnspgCa6O40hnBTikoqLAKRjAVSSpF-ZGyRydDnxgu-n_btcF2Iu4G/s930/20240224_185121.jpg\" imageanchor=\"1\">\n   <img border=\"0\" data-original-height=\"930\" data-original-width=\"640\" height=\"400\" src=\"https://blogger.googleusercontent.com/img/b/R29vZ2xl/AVvXsEgI6V_F-eVP_AWsHMLFoXZVWs_5RULyggecKvKH9oJO66Wk4mFBCUZfJIsJzAEtIhUzNZn5GCLMVN_yCLsHmqq23OcGlEWdxwbdDWxfkUPQ58jYJ3mc9jfTxdhwwhaqJ7aJmg5rjKKnspgCa6O40hnBTikoqLAKRjAVSSpF-ZGyRydDnxgu-n_btcF2Iu4G/w275-h400/20240224_185121.jpg\" srcset=\"https://blogger.googleusercontent.com/img/b/R29vZ2xl/AVvXsEgI6V_F-eVP_AWsHMLFoXZVWs_5RULyggecKvKH9oJO66Wk4mFBCUZfJIsJzAEtIhUzNZn5GCLMVN_yCLsHmqq23OcGlEWdxwbdDWxfkUPQ58jYJ3mc9jfTxdhwwhaqJ7aJmg5rjKKnspgCa6O40hnBTikoqLAKRjAVSSpF-ZGyRydDnxgu-n_btcF2Iu4G/w275-h400/20240224_185121.jpg\" width=\"275\"/>\n  </a>\n </p>\n <p style=\"line-height: 100%; margin-bottom: 0cm;\">\n  <span style=\"font-family: Times New Roman, serif;\">\n   <span>\n    Un\nPaese dove la Polizia manganella studenti che manifestano\ndemocraticamente il dissenso e il Governo dice \u201cHanno fatto bene\u201d,\n\u00e8 un Paese in pericolo.\n   </span>\n  </span>\n </p>\n <p style=\"line-height: 100%; margin-bottom: 0cm;\">\n  <span style=\"font-family: Times New Roman, serif;\">\n   <span>\n    L\u2019avevamo\ngi\u00e0 detto che col decreto Caivano e il cd. nuovo \u201cpacchetto\nsicurezza\u201d, la svolta repressiva era gi\u00e0 in corso, perch\u00e9 quando\nun Paese tratta questioni sociali come questioni di ordine pubblico\nnon \u00e8 mai un buon segno. E infatti, da dieci anni a questa parte,\nmai cos\u00ec tanti minori nelle carceri, in alcuni istituti si teme\naddirittura il sovraffollamento minorile. Gli ingressi negli Ipm sono\nin aumento e la crescita delle presenze \u00e8 data quasi per intero da\nragazze e ragazzi per cui \u00e8 stata disposta la misura cautelare ai\nsensi della nuova normativa \u201cCaivano\u201d.\n   </span>\n  </span>\n </p>\n <p style=\"line-height: 100%; margin-bottom: 0cm;\">\n  <span style=\"font-family: Times New Roman, serif;\">\n   <span>\n    Ma\nun Paese che cade nella tentazione punitiva verso chi commette un\nreato in una fase cos\u00ec cruciale del proprio percorso di crescita ha\nscelto di abbondare i ragazzi ed intraprendere la strada della\nrepressione pura e semplice.\n   </span>\n  </span>\n </p>\n <p style=\"line-height: 100%; margin-bottom: 0cm;\">\n  <span style=\"font-family: Times New Roman, serif;\">\n   <span>\n    Cos\u00ec\nieri, studenti giovanissimi a Pisa manifestano chiedendo il \u201ccessate\nil fuoco\u201d in Palestina e di\n    <span>\n    </span>\n   </span>\n  </span>\n </p>\n <a name=\"more\">\n </a>\n <span style=\"font-family: Times New Roman, serif;\">\n  <span>\n   contro subiscono una violenta,\ningiustificata, illegittima carica da parte della Polizia che li\nmanganella con furia inaudita ed antidemocratica, alcuni ammanettati\na faccia in gi\u00f9 o col volto insanguinato.\n   <br/>\n  </span>\n </span>\n <p>\n </p>\n <p style=\"line-height: 100%; margin-bottom: 0cm;\">\n  <span style=\"font-family: Times New Roman, serif;\">\n   <span>\n    Non\n\u00e8 un caso isolato. Anche i manifestanti sotto le sedi Rai sono stati\naggrediti dalla Polizia. Il corteo anti-sgomberi a Bologna, calci e\nmanganelli sui manifestanti.\n   </span>\n  </span>\n </p>\n <p style=\"line-height: 100%; margin-bottom: 0cm;\">\n  <span style=\"font-family: Times New Roman, serif;\">\n   <span>\n    Le\ntensioni nel Paese sono in forte crescita e tanto per condire ancora\ndi pi\u00f9 il piatto repressivo, esponenti del Governo difendono,\ngiustificano e legittimano il comportamento della Polizia additando\ngli studenti come \u201cprofessionisti del disordine\u201d.\n   </span>\n  </span>\n </p>\n <p style=\"line-height: 100%; margin-bottom: 0cm;\">\n  <span style=\"font-family: Times New Roman, serif;\">\n   <span>\n    In\nrealt\u00e0 queste parole servono solo a disincentivare la piazza, a\nreprimere il dissenso, a comprimere la democrazia e a giustificare il\nbraccio violento dello Stato.\n   </span>\n  </span>\n </p>\n <p style=\"line-height: 100%; margin-bottom: 0cm;\">\n  <span style=\"font-family: Times New Roman, serif;\">\n   <span>\n    Da\nquel \u201csei stato tu, col tuo sasso\u201d pronunciato dal vicequestore\nLauro dopo l\u2019uccisione di Carlo Giuliani da parte dello Stato\ndurante il G8, a oggi sembra terribilmente non essere  cambiato\nnulla.\n   </span>\n  </span>\n </p>\n <p style=\"line-height: 100%; margin-bottom: 0cm;\">\n  <span style=\"font-family: Times New Roman, serif;\">\n   <span>\n    Quello\nche \u00e8 successo ieri \u00e8 un abuso che ricade su manifestanti\ngiovanissimi in difesa del popolo palestinese. Un altro 2001 \u00e8\ninaccettabile.\n   </span>\n  </span>\n </p>\n <p style=\"line-height: 100%; margin-bottom: 0cm;\">\n  <span style=\"font-family: Times New Roman, serif;\">\n   <span>\n    Il\ndissenso \u00e8 l\u2019essenza della democrazia mentre le manganellate, i\npestaggi e la repressione sono abusi di potere e la repressione non\ndeve diventare normalit\u00e0. La piazza non si ferma!\n   </span>\n  </span>\n </p>\n <p style=\"line-height: 100%; margin-bottom: 0cm;\">\n  <span style=\"font-family: Times New Roman, serif;\">\n   <span>\n    Avvocata A. Ricci - Taranto\n   </span>\n  </span>\n </p>\n <div style=\"clear: both;\">\n </div>\n</div>\n", "description": "Un Paese dove la Polizia manganella studenti che manifestano democraticamente il dissenso e il Governo dice \u201cHanno fatto bene\u201d, \u00e8 un Paese ...", "author": ["fannyhill"], "source": "https://proletaricomunisti.blogspot.com/2024/02/pc-27-febbraio-un-paese-in-pericolo-un.html"}