{"published time": "2024-02-27T04-00-00-00-00", "images": [], "content": "<div class=\"entry-content\">\n <p class=\"has-text-align-justify\">\n  P\u00e5 \u00bbForsvarets Dag\u00ab (tidligere kaldt session), har det altid v\u00e6ret s\u00e5dan, at en potentiel v\u00e6rnepligtig kan blive afvist p\u00e5 baggrund af deres BMI eller h\u00f8jde. Forsvaret mener at disse krav ikke l\u00e6ngere er \u00bbtidsvarende\u00ab.\n </p>\n <p class=\"has-text-align-justify\">\n  Chefen for v\u00e6rnepligt og rekruttering i Forsvarsministeriets personalestyrelse, Jesper Lynge, siger at \u00e6ndringen sker grundet det store antal af uegnede:\n </p>\n <p class=\"has-text-align-justify\">\n  <em>\n   \u00bbP\u00e5 nuv\u00e6rende tidspunkt har vi lidt mere end 50 procent af de unge, der m\u00f8der op til Forsvarets dag, som bliver erkl\u00e6ret uegnet, og det synes vi selv, er et stort tal\u00ab.\n  </em>\n </p>\n <p class=\"has-text-align-justify\">\n  Dette nye tiltag kommer i takt med det allerede kontroversielle initiativ om fordoble v\u00e6rnepligten ved at\n  <a href=\"https://socialistiskrevolution.wordpress.com/2023/02/14/folketinget-mener-at-kvinder-skal-i-vaernepligt/\">\n   inkludere kvinder i\n   <u>\n    d\n   </u>\n  </a>\n  en, som tydeligt er et led i den generelle reaktion\u00e6risering af den danske borgerlige stat. Begge tiltag bliver vinklet fra Forsvaret og de danske borgerlige medier til at v\u00e6re et initiativ af progressiv mangfoldighed. Men folk er ikke dumme.\n </p>\n <p class=\"has-text-align-justify\">\n  Alt tyder p\u00e5 at Danmark, og de imperialistiske lande i Europa generelt, er ved at g\u00f8re sig klar til at indlede nye aggressionskrige. Sveriges forsvarschef, Michael Byd\u00e9n, udtalte endda direkte, for lidt under en m\u00e5ned siden, at det svenske folk b\u00f8r forberede sig p\u00e5 krig. Lignende udtalelser er kommet fra Danmarks og Norges milit\u00e6r.\n </p>\n <p class=\"has-text-align-justify\">\n  Arbejdere og progressive masser af alle slags m\u00e5 og skal st\u00e5 imod landets oprustning, og s\u00e6tte sig direkte imod det imperialistiske initiativ om et \u00bbbredere Forsvar\u00ab. N\u00e5r imperialistiske massemordere som Anders Fogh Rasmussen siger, at \u00bbvejen til fred i Ukraine er gennem [imperialistisk] krig\u00ab, s\u00e5 b\u00f8r det ringe alarmklokker for enhver person der kender til Foghs blodige krig i Irak, der dr\u00e6bte over en halv million mennesker.\n </p>\n</div>\n", "source": "https://socialistiskrevolution.wordpress.com/2024/02/27/vaernepligten-udvides-yderligere-den-danske-imperialisme-forbereder-sig-pa-krig/", "type": "article", "title": "V\u00e6rnepligten udvides yderligere \u2013 Den danske imperialisme forbereder sig p\u00e5 krig", "description": "P\u00e5 \u00bbForsvarets Dag\u00ab (tidligere kaldt session), har det altid v\u00e6ret s\u00e5dan, at en potentiel v\u00e6rnepligtig kan blive afvist p\u00e5 baggrund af deres BMI eller h\u00f8jde. Forsvaret mener at disse krav ikke l\u00e6ng\u2026", "modified time": "2024-02-26T17:27:04+00:00", "author": ["socialistiskrevolution"], "categories": ["Uncategorized"]}