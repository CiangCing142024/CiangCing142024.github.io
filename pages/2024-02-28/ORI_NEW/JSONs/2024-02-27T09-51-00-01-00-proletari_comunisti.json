{"title": "pc 27 febbraio - L'ALTRA FACCIA DEL GENOCIDIO IN CORSO A GAZA, UNA TESTIMONIANZA: La fame a Gaza: \u201cSe rimaniamo in queste condizioni ancora per una settimana, moriremo in massa\u201d", "published time": "2024-02-27T09-51-00-01-00", "images": ["https://blogger.googleusercontent.com/img/b/R29vZ2xl/AVvXsEgpQiPAs9TLXPsTo3dSQOE3VbZvEyFeqc8kSCOScCP3swQ4IWtAg44PXd3IzGJq8ConSCb7zEU2dsWIy5LHmcl5yT3te5dxoISHorYhE40gD5U4wXlemM9xjKOThkeR0jDuxihreZPfSbkgEyxM_EZ_b3-4aFRrH8JcnXSuw7JTUOkYrYowkWYaAK3MHF5d/s320/Screenshot-2024-02-26-133724-800x493.png"], "content": "<div class=\"post-body entry-content\" id=\"post-body-1276678297469953458\" itemprop=\"description articleBody\">\n <p>\n </p>\n <div class=\"separator\" style=\"clear: both; text-align: center;\">\n  <a href=\"https://blogger.googleusercontent.com/img/b/R29vZ2xl/AVvXsEgpQiPAs9TLXPsTo3dSQOE3VbZvEyFeqc8kSCOScCP3swQ4IWtAg44PXd3IzGJq8ConSCb7zEU2dsWIy5LHmcl5yT3te5dxoISHorYhE40gD5U4wXlemM9xjKOThkeR0jDuxihreZPfSbkgEyxM_EZ_b3-4aFRrH8JcnXSuw7JTUOkYrYowkWYaAK3MHF5d/s800/Screenshot-2024-02-26-133724-800x493.png\" style=\"margin-left: 1em; margin-right: 1em;\">\n   <img border=\"0\" data-original-height=\"493\" data-original-width=\"800\" height=\"197\" src=\"https://blogger.googleusercontent.com/img/b/R29vZ2xl/AVvXsEgpQiPAs9TLXPsTo3dSQOE3VbZvEyFeqc8kSCOScCP3swQ4IWtAg44PXd3IzGJq8ConSCb7zEU2dsWIy5LHmcl5yT3te5dxoISHorYhE40gD5U4wXlemM9xjKOThkeR0jDuxihreZPfSbkgEyxM_EZ_b3-4aFRrH8JcnXSuw7JTUOkYrYowkWYaAK3MHF5d/s320/Screenshot-2024-02-26-133724-800x493.png\" srcset=\"https://blogger.googleusercontent.com/img/b/R29vZ2xl/AVvXsEgpQiPAs9TLXPsTo3dSQOE3VbZvEyFeqc8kSCOScCP3swQ4IWtAg44PXd3IzGJq8ConSCb7zEU2dsWIy5LHmcl5yT3te5dxoISHorYhE40gD5U4wXlemM9xjKOThkeR0jDuxihreZPfSbkgEyxM_EZ_b3-4aFRrH8JcnXSuw7JTUOkYrYowkWYaAK3MHF5d/s320/Screenshot-2024-02-26-133724-800x493.png\" width=\"320\"/>\n  </a>\n </div>\n <p>\n </p>\n <p align=\"justify\">\n  <i>\n   Secondo quanto riferito a Middle East Eye da residenti\npalestinesi, la carestia nel Nord di Gaza, causata dall\u2019assedio\nasfissiante di Israele, ha raggiunto livelli estremi. Sono state\ndiverse le segnalazioni di persone morte a causa della malnutrizione,\ncompresi neonati La vita di oltre mezzo milione di persone ruota\normai ogni giorno attorno a un unico compito: trovare qualcosa da\nmangiare. Nel seguente articolo,\n   <a href=\"https://www.middleeasteye.net/news/starvation-gaza-if-we-stay-another-week-we-will-die-en-masse\" target=\"_blank\">\n    un\nresidente di Gaza City (che ha preferito restare anonimo) racconta a\nLubna Masarwa di MEE\n   </a>\n   la lotta per sopravvivere in una citt\u00e0\ndevastata dalla guerra.\n  </i>\n </p>\n <p align=\"justify\">\n  La situazione \u00e8 davvero dura. Ottenere qualsiasi\ncosa \u00e8 diventato un compito impossibile, anche per beni di prima\nnecessit\u00e0 come zucchero, sale e riso. Continuiamo a cercarli\novunque, anche nei vecchi negozi e nelle case abbandonate. Se, e\nquando, li riusciamo a reperire negli shop, vengono venduti a prezzi\nfolli. Circa quattro giorni fa sono arrivati 800 sacchi di farina di\nfrumento da 25 kg l\u2019uno. Contando che nel Nord di Gaza ci sono\nquasi 700.000 persone, ci\u00f2 significa un sacco ogni 1.000 abitanti.\nMio cugino \u00e8 tra coloro che sono riusciti a procurarsene uno. Ne ha\ndistribuito parti eque alla\n  <span>\n  </span>\n </p>\n <a name=\"more\">\n </a>\n nostra famiglia, a ciascuno un chilo di\nfarina. Come tutti a Gaza, io e mia sorella abbiamo mescolato la\nnostra razione con farina di mais e soia, in modo da aumentarne la\nquantit\u00e0. Ho passato tre ore al mattino ad accendere il fuoco e\ncucinare l\u2019impasto, ma il risultato finale non \u00e8 stato buono. Era\nduro, crudo e aveva un sapore strano. Mia sorella ha iniziato a\npiangere, ho cercato di calmarla dicendole che potevamo aggiungerci\ndel timo per insaporirlo e mangiarlo cos\u00ec. In giornata sono poi\nandato dai miei zii, per provare ad aiutarli ad accendere un fuoco\ncon la poca legna rimasta a Gaza, di pessima qualit\u00e0. Ci abbiamo\nimpiegato pi\u00f9 di tre ore. Zio non mi \u00e8 sembrato in forma. Gli ho\nchiesto cosa non andasse e lui non ha risposto. Pi\u00f9 tardi, suo\nfiglio mi ha detto che non aveva mangiato per lasciare la sua razione\ndi cibo ai bambini, era debole. Al termine di questa giornata lunga e\nfaticosa, un attacco aereo ha colpito molto vicino alle nostre\nabitazioni. Ero terrorizzato, ci \u00e8 mancato poco che prendessero\nanche noi.\n <p>\n </p>\n <p align=\"justify\">\n  <b>\n   Morire in massa\n  </b>\n </p>\n <p align=\"justify\">\n  Gaza \u00e8 al limite delle forze. La situazione \u00e8\ngravissima e le cose peggiorano di giorno in giorno. Siamo oltre la\ncarestia. In questi mesi sono diventato cos\u00ec fragile. Ero un ragazzo\nsano, andavo a cavallo e correvo. Ora non riesco nemmeno a salire le\nscale senza sentirmi esausto. Ho completamente dimenticato che sapore\nhanno cibi come frutta o pollo. Fino a qualche giorno fa avevamo solo\nriso, e anche quello adesso scarseggia. Se si riesce a trovare, un\nchilo di riso costa 80 shekel (20 \u20ac), mentre prima della guerra\nvaleva 7 shekel (1,80 \u20ac). Stiamo finendo alimenti di base come olio\nda cucina, lievito, mais e orzo. Anche il cibo per gli animali, che\nsiamo stati spesso costretti a mangiare, \u00e8 quasi totalmente\nscomparso. Ogni giorno finisce qualcosa. Conosco persone che hanno\niniziato a mangiare erbe selvatiche. Se restiamo cos\u00ec per un\u2019altra\nsettimana, penso che inizieremo a vedere la gente morire di fame in\nmassa. Una cosa \u00e8 certa: a Gaza non c\u2019\u00e8 pi\u00f9 nulla. Le persone\nsane si ammalano, quelle malate muoiono. Non importa se hai soldi o\nno, se hai immagazzinato pi\u00f9 cibo dall\u2019inizio della guerra o meno.\n\u00c8 finito tutto, non possiamo girarci intorno, siamo tutti nella\nstessa situazione. Morire per le bombe \u00e8 meglio che morire di fame.\nAlmeno con gli attacchi aerei te ne vai subito. Stiamo continuando a\ngirare e girare ogni giorno, solo per trovare il morso che ci tenga\nin piedi.\n </p>\n <p>\n  <style type=\"text/css\">\n   p { line-height: 115%; margin-bottom: 0.25cm; background: transparent }a:link { color: #000080; text-decoration: underline }\n  </style>\n </p>\n <div style=\"clear: both;\">\n </div>\n</div>\n", "description": "Secondo quanto riferito a Middle East Eye da residenti palestinesi, la carestia nel Nord di Gaza, causata dall\u2019assedio asfiss...", "author": ["baronerosso"], "source": "https://proletaricomunisti.blogspot.com/2024/02/pc-27-febbraio-laltra-faccia-del.html"}