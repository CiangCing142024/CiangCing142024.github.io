{"published time": "2024-03-02T07-33-58-00-00", "images": ["https://tjen-folket.no/wp-content/uploads/2023/05/image-115.png"], "content": "<div class=\"overlay-media parallax\">\n <img alt=\"\" class=\"jarallax-img\" decoding=\"async\" fetchpriority=\"high\" height=\"772\" sizes=\"(max-width: 1160px) 100vw, 1160px\" src=\"https://tjen-folket.no/wp-content/uploads/2023/05/image-115.png\" srcset=\"https://tjen-folket.no/wp-content/uploads/2023/05/image-115.png\" width=\"1160\"/>\n</div>\n<section class=\"entry-content\">\n <p>\n  <em>\n   I anledning at vi i \u00e5r markerer 100 \u00e5r siden kamerat Lenins bortgang har Internasjonalt Kommunistisk Forbund publisert en uttalelse som vi i TFM her publiserer en uoffisiell norsk oversettelse av. Den opprinnelige engelske versjonen kan\n   <a href=\"https://ci-ic.org/blog/2024/02/14/statement-by-the-icl-on-comrade-lenin/\">\n    leses her\n   </a>\n   . Alle mangler og feil i oversettelsen ligger helt og holdent p\u00e5 oss i TFM.\n  </em>\n </p>\n <h3 class=\"wp-block-heading\">\n  KAMERAT LENIN, DET INTERNASJONALE PROLETARIATETS LEDESTJERNE OG MARXISMEN-LENINISMEN-MAOISMENS STORE L\u00c6RER, LYSER OPP ENHETENS VEI FOR DEN INTERNASJONALE KOMMUNISTISKE BEVEGELSEN\n </h3>\n <p>\n  <strong>\n   \u00abDet er vi som utgj\u00f8r h\u00e6ren til den store proletariske strategen, kamerat Lenins h\u00e6r. Det finnes ikke noe h\u00f8yere enn \u00e6ren ved \u00e5 tilh\u00f8re denne h\u00e6ren.\u00bb\n  </strong>\n  (Stalin)\n </p>\n <p>\n  Som historieb\u00f8kene viser ble kamerat Lenin, den store lederen for arbeiderklassen og de undertrykte folkene i verden, marxismen-leninismens-maoismens andre store milep\u00e6l, den 21. januar 1924 ud\u00f8delig og etterlot seg en stor arv av uvurderlig verdi. Kamerat Lenins l\u00e6re, som forvandlet den \u00abframtidige verden\u00bb, hvis grunnlag ble lagt av Marx og Engel, fra en abstrakt mulighet til en konkret virkelighet, er fortsatt fullt ut relevant etter et \u00e5rhundre og store omveltninger i verden. For \u00e5 kunne posisjonere seg riktig i klassekampen m\u00e5 man akseptere denne \u00abaktualiteten\u00bb og orientere seg etter den. Denne \u00abaktualiteten\u00bb er ogs\u00e5 en kur mot reformistisk, revisjonistisk og parlamentarisk kretinisme, som betyr kapitulasjon og kompromiss med herskende ideologier av alle slag. Det er garantien for tro og besluttsomhet for at en kommunistisk verden kan skapes.\n </p>\n <h4 class=\"wp-block-heading\">\n  LENIN SOM KOMMUNISMENS L\u00c6RER, SOM BR\u00d8T ISEN OG BANET VEI MOT DEN INTERNASJONALE REAKSJONEN OG REVISJONISMEN\n </h4>\n <p>\n  \u00c5 identifisere motsetningene i klassekampens historie p\u00e5 en korrekt m\u00e5te, \u00e5 forst\u00e5 \u00f8yeblikkene av historisk brudd og \u00e5 v\u00e6re forberedt i disse \u00f8yeblikkene var det mest fremragende trekket ved hele kamerat Lenins kamp og til hans ud\u00f8delighet. Etter Marx\u2019 og Engels\u2019 d\u00f8d ble ledelsen av det internasjonale proletariatet lenge overtatt av opportunismen i Den annen internasjonale, og med kamerat Stalins ord:\n  <strong>\n   \u00abEn periode der partiene i Den annen internasjonale ikke var i stand til \u00e5 overta den teoretiske kampen for \u00e5 frigj\u00f8re det internasjonale proletariatet og verdens undertrykte folk fra innflytelsen fra disse opportunistiske og klassekompromitterende sosialdemokratene. I tillegg til den teoretiske kampen for \u00e5 frigj\u00f8re det internasjonale proletariatet og verdens undertrykte folk, utviklet han med grunnleggelsen av Den kommunistiske internasjonale en organisasjons- og kampform som var tilpasset dynamikken i klassekampen i kapitalismens nye periode.\u00bb\n  </strong>\n </p>\n <p>\n  Kamerat Lenin forvandlet Kommunistpartiet og Den kommunistiske internasjonale til et krigsinstrument mot borgerskapet ved \u00e5 frigj\u00f8re Kommunistpartiet og bevegelsen i Den kommunistiske internasjonale fra de legale kampformenes lenker:\n  <strong>\n   \u00abI stedet for en revolusjon\u00e6r politikk var det slapp filistinisme og skitne politiske forhandlinger, parlamentarisk diplomati og parlamentariske intriger. For syns skyld ble det selvf\u00f8lgelig vedtatt \u2018revolusjon\u00e6re\u2019 resolusjoner og paroler\u2026\u00bb\n  </strong>\n  , men som den \u00aboppbevarer i skuffene p\u00e5 kontorene sine\u00bb, frigjort fra grepet av legale kampformer.\n  <strong>\n   \u00abI mellomtiden n\u00e6rmet det seg en ny periode med imperialistiske kriger og proletariatets revolusjon\u00e6re kamper. De gamle kampmetodene viste seg \u00e5 v\u00e6re \u00e5penbart utilstrekkelige og impotente mot finanskapitalens allmakt. Det ble n\u00f8dvendig \u00e5 revidere hele Den annen internasjonales virksomhet, hele dens arbeidsmetode, og \u00e5 fordrive all filistinisme, trangsynthet, politisk lureri, renegatisme, sosialsj\u00e5vinisme og sosial pasifisme. Det ble n\u00f8dvendig \u00e5 gjennomg\u00e5 hele arsenalet til Den andre internasjonalen, \u00e5 kaste ut alt som var rustent og foreldet og smi nye v\u00e5pen. Uten dette forarbeidet var det nyttel\u00f8st \u00e5 g\u00e5 til krig mot kapitalismen. Uten dette arbeidet risikerte proletariatet \u00e5 v\u00e6re utilstrekkelig bev\u00e6pnet, eller til og med helt ubev\u00e6pnet, i fremtidige revolusjon\u00e6re kamper. \u00c6ren av \u00e5 gjennomf\u00f8re denne generelle overhalingen og den generelle rensingen av Den andre internasjonales\n  </strong>\n  <strong>\n   augiasstall\n  </strong>\n  <strong>\n   tilfalt leninismen.\u00bb\n  </strong>\n  (Stalin, Om leninismens grunnlag).\n </p>\n <p>\n  Kamerat Lenin, med sitt geni, forsto motsigelsens kjerne og inns\u00e5 at kampen mot borgerskapet ikke kan bli tilstrekkelig effektiv og vellykket uten \u00e5 riste av seg byrdene som hviler p\u00e5 ryggen til det internasjonale proletariatet, uten \u00e5 bekjempe revisjonismen og opportunismen, uten \u00e5 vise massene disse oppfatningenes sanne natur i teori og praksis, uten \u00e5 isolere dem s\u00e5 langt som mulig. Ved \u00e5 etablere den dialektiske og n\u00f8dvendige forbindelsen mellom den \u00abindre kampen\u00bb og den \u00abytre kampen\u00bb, f\u00f8rte han en dobbel kamp.\n </p>\n <p>\n  Kamerat Lenin etterlot oss kommunister den ekstremt viktige l\u00e6rdommen at kampen mot revisjonisme og opportunisme ikke kan skilles fra kampen mot imperialismen og alle former for herskende reaksjon. Tvert imot m\u00e5 kampen mot imperialismen renses for revisjonisme og opportunisme.\n </p>\n <h4 class=\"wp-block-heading\">\n  HOLD LENINS L\u00c6RE H\u00d8YT I DET IMPERIALISTISKE SYSTEMETS SKJERPEDE MOTSETNINGER\n </h4>\n <p>\n  Det imperialistiske systemet som kamerat Lenin analyserte i detalj p\u00e5 begynnelsen av det 20. \u00e5rhundret, har overlevd den siste perioden, men motsetningene skjerpes og det befinner seg i en spiral av ul\u00f8selige antagonistiske motsetninger. Selv om oppl\u00f8sningen av Sovjetunionen og Kinas integrasjonsprosess i det kapitalistiske systemet forhindret motsetningene fra \u00e5 eksplodere for en stund, fortsatte loven om kapitalismens ujevne utvikling, og den interimperialistiske rivaliseringen utviklet seg til \u00aboppl\u00f8sningsfasen\u00bb preget av regionale kriger. Dette viser hvilken krise systemet befinner seg i og at de tidligere \u00abl\u00f8sningene\u00bb ikke lenger fungerer. Imperialistene, som lenge holdt sin krise vedlike gjennom \u00e5 skyve systemets byrder over p\u00e5 halvkoloniene og forsterket utplyndringen av halvkoloniene, har ogs\u00e5 kommet til et blindspor her.\n </p>\n <p>\n  Et av de eksplosive punktene i det imperialistiske systemets iboende problemer, som har utviklet seg i samsvar med Lenins definisjon av imperialismen, er at den interimperialistiske kampen, som har manifestert seg i ulike former de siste \u00e5rene, for \u00f8yeblikket utkjempes i regionale kriger. Da Lenin listet opp imperialismens motsetninger, nevnte han den interimperialistiske motsetningen som en av de tre viktigste.\n </p>\n <p>\n  Vi ser at utviklingen er i tr\u00e5d med kamerat Lenins betraktninger om imperialismens vesen og motsigelser:\n  <strong>\n   \u00abDen andre motsigelsen er motsigelsen mellom de forskjellige finansgrupper og imperialistmakter i deres kamp om r\u00e5stoffkilder, om fremmed territorium. Imperialismen er kapitaleksport til r\u00e5stoffkildene, den vanvittige kampen om monopolbesittelse av disse kildene, kampen for en ny oppdeling av den allerede oppdelte verden, en kamp som f\u00f8res med s\u00e6rlig raseri av nye finansgrupper og makter som s\u00f8ker en \u00abplass i solen\u00bb mot de gamle gruppene og maktene som hardnakket holder fast p\u00e5 det de har erobret. Denne vanvittige kampen mellom de ulike kapitalistgruppene er bemerkelsesverdig fordi den som et uunng\u00e5elig element inkluderer imperialistiske kriger, kriger for annektering av fremmede territorier. Denne omstendigheten er i sin tur bemerkelsesverdig fordi den f\u00f8rer til en gjensidig svekkelse av imperialistene, til en svekkelse av kapitalismens stilling generelt, til en fremskyndelse av den proletariske revolusjonens ankomst og til den praktiske n\u00f8dvendigheten av denne revolusjonen.\u00bb\n  </strong>\n  (Stalin, Om leninismens grunnlag).\n </p>\n <p>\n  Russland og Kina, de tidligere sosialistiske landene som med sine fremvoksende nye markeder har gitt det imperialistiske systemet et pusterom, har blitt hovedakt\u00f8rene i den interimperialistiske rivaliseringen med hegemonimakten USA. Dette betyr at motsetningene har \u00f8kt i omfang og karakter ettersom nye og mektige akt\u00f8rer har blitt involvert i kampen om omfordeling av territorier. Den store konfrontasjonen med den russiske imperialismens invasjon av Ukraina fant sted mot dette bakteppet. Det er forutsigbart at denne trenden vil forsterkes og spre seg ytterligere. S\u00e5 lenge det ikke er noen direkte konfrontasjon mellom imperialistene, er det halvkolonier og kolonier som blir gjenstand for oppdelingskrig. Verdens halvkolonier og undertrykte folk vil fortsette \u00e5 betale prisen for disse krigene helt til imperialistene erkl\u00e6rer direkte krig mot hverandre.\n </p>\n <p>\n  Med dette vil\n  <em>\n   delingen av verden i en h\u00e5ndfull imperialistiske nasjoner og et flertall av undertrykte land\n  </em>\n  \u2013 mesterlig analysert av Lenin \u2013 bli ytterligere fordypet. Den tredje motsigelsen skjerpes med den imperialistiske plyndringen og utplyndringen, og det halvkoloniale og halvf\u00f8ydale oppr\u00f8ret i mektige nasjonale frigj\u00f8ringskriger og folkekriger som ryster det imperialistiske systemet.\n </p>\n <p>\n  Parallelt med prosessen som imperialismen gjennomg\u00e5r under de interimperialistiske motsetningene, og motsetningen mellom imperialistiske land og undertrykte folk og nasjoner, blir alle deler av det herskende systemet \u2013 spesielt de imperialistiske statene \u2013 mer sentralisert, militaristisk og krigersk enn f\u00f8r, noe som baner vei for alle fascistiske str\u00f8mninger til \u00e5 bringe samfunnet inn i et tilsvarende ideologisk format. Dette gj\u00f8res enten av s\u00e5kalte h\u00f8yreekstremister eller under dekke av sosialdemokratiske eller liberale partier. Kommunistene og de undertrykte folkene i verden, som st\u00e5r overfor et system som blir mer reaksjon\u00e6rt og aggressivt dag for dag, trenger et leninistisk parti til \u00e5 lede proletariatets kamp for politisk makt, slik kamerat Lenin skisserte, for \u00e5 organisere en sterk motstand mot denne reaksjonen. Bare et slikt parti, i dag et marxist-leninist-maoistisk parti, kan f\u00f8re en uforsonlig kamp mot borgerskapet.\n </p>\n <h4 class=\"wp-block-heading\">\n  LENINS STORE ARV, DEN LENINISTISKE OPPFATNINGEN AV PARTIET: PROLETARIATETS GENERALSTAB\n </h4>\n <p>\n  <strong>\n   En revolu\n  </strong>\n  <strong>\n   sj\n  </strong>\n  <strong>\n   on er ikke\n  </strong>\n  <strong>\n   et te\n  </strong>\n  <strong>\n   selska\n  </strong>\n  <strong>\n   p\n  </strong>\n  <strong>\n   eller som\n  </strong>\n  <strong>\n   \u00e5\n  </strong>\n  <strong>\n   skrive et essay eller male et bilde eller\n  </strong>\n  <strong>\n   \u00e5\n  </strong>\n  <strong>\n   brodere; den kan ikke v\u00e6re\n  </strong>\n  <strong>\n   s\u00e5\n  </strong>\n  <strong>\n   forfinet,\n  </strong>\n  <strong>\n   s\u00e5\n  </strong>\n  <strong>\n   sti\n  </strong>\n  <strong>\n   l\n  </strong>\n  <strong>\n   lf\n  </strong>\n  <strong>\n   e\n  </strong>\n  <strong>\n   rdig og blid,\n  </strong>\n  <strong>\n   eller\n  </strong>\n  <strong>\n   s\u00e5\n  </strong>\n  <strong>\n   m\u00e5\n  </strong>\n  <strong>\n   t\n  </strong>\n  <strong>\n   eholden, ven\n  </strong>\n  <strong>\n   n\n  </strong>\n  <strong>\n   lig, h\u00f8flig, behersket og storsin\n  </strong>\n  <strong>\n   n\n  </strong>\n  <strong>\n   et. En revolu\n  </strong>\n  <strong>\n   sj\n  </strong>\n  <strong>\n   on er\n  </strong>\n  <strong>\n   e\n  </strong>\n  <strong>\n   n oppstandelse\n  </strong>\n  <strong>\n   , en voldshandling hvorig\n  </strong>\n  <strong>\n   j\n  </strong>\n  <strong>\n   enn\n  </strong>\n  <strong>\n   o\n  </strong>\n  <strong>\n   m \u00e9n klasse styrter en an\n  </strong>\n  <strong>\n   n\n  </strong>\n  <strong>\n   en.\n  </strong>\n  (Mao Zedong).\n </p>\n <p>\n  Det er avgj\u00f8rende hvordan kommunistene definerer de eksisterende motsigelsene og hvordan de plasserer seg selv overfor utviklingen. Gjennom de hundre \u00e5rene siden kamerat Lenins d\u00f8d, har imperialistene forvandlet sine herskende strukturer til enda st\u00f8rre krigsmaskiner. Deres h\u00e6rer, politi, hemmelige tjenester osv. er utstyrt med kapasiteter som er usammenlignbare med fortidens. P\u00e5 den andre siden ignorerer en betydelig andel av de som kaller seg selv \u00abkommunister\u00bb eller \u00abrevolusjon\u00e6re\u00bb denne realiteten (selv om det ser ut til \u00e5 v\u00e6re teoretisk akseptert), og er langt fra \u00e5 ha posisjonert seg i samsvar med den. Ved \u00e5 f\u00f8lge en ideologisk og praktisk linje for forsoning, som l\u00e5ser arbeiderklassen og de undetrykte massene fast til det herskende systemet, demper de i stedet massenes sinne og opptrer som b\u00f8lgebrytere. Mens imperialistene og de herskende strukturene for utbytting utstyrer seg selv med stadig mer voldelige apparater og institusjoner, er det n\u00f8dvendig, som f\u00f8lgere av kamerat Lenin, \u00e5 f\u00f8re en sterk ideologisk kamp mot faktumet at de som definerer seg selv som \u00abrevolusjon\u00e6re\u00bb og \u00abkommunister\u00bb beveger seg lenger og lenger bort fra den realiteten at revolusjonen og den revolusjon\u00e6re kampen vil v\u00e6re basert p\u00e5 v\u00e5pen og vold. En av de viktigste oppgavene for \u00e5 yte kamerat Lenin rettferdighet under hundre\u00e5rsjubileet for hans ud\u00f8delighet er \u00e5 ta utgangspunkt i kamerat Lenins ustoppelige kamp mot opportunismen i Den andre internasjonale.\n </p>\n <p>\n  Kamerat Lenin definerte den nye typen kommunistisk parti som \u00abproletariatets krigsorganisasjon\u00bb. Denne definisjonen var n\u00f8dvendiggjort av det imperialistiske systemet og av klassenes gjensidige stilling. B\u00e5de prosessen som f\u00f8rte til Oktoberrevolusjonen og borgerkrigen som br\u00f8t ut med Oktoberrevolusjonen, var de konkrete \u00e5rsakene til hvorfor kamerat Lenin kalte kommunistpartiet \u00abproletariatets krigsorganisajon\u00bb. Det er en n\u00f8dvendighet at det kommunistiske partiet, som vil lede proletariatets og de undertrykte massenes frigj\u00f8ring, har dette kjennetegnet, mens kontrarevolusjonen v\u00e6pner seg selv fra topp til t\u00e5 med voldsmidler og voldsapparater og beg\u00e5r alle disse grusomme massakrene mot arbeiderklassen og de undertrykte folkene. En revolusjon\u00e6r krig trenger et kjempende parti for \u00e5 f\u00f8re den. Kun t\u00e5per og uforbederlige revisjonister som st\u00f8tter seg p\u00e5 borgerskapet kan se det annerledes.\n </p>\n <p>\n  <strong>\n   Enkelte folk gj\u00f8r narr av oss for \u00e5 v\u00e6re tilhengere av \u00abkrigens allmakt\u00bb. Ja, vi er tilhengere av den revolusjon\u00e6re krigens allmakt; det er bra, ikke d\u00e5rlig, det er marxistisk. Det russiske kommunistiske partiets gev\u00e6rer skapte sosialismen. Vi skal skape en demokratisk republikk. Erfaring fra klassekampen i den imperialistiske \u00e6raen l\u00e6rer oss at det kun er gjennom gev\u00e6rets makt at arbeiderklassen og de arbeidende massene kan beseire det v\u00e6pnede borgerskapet og de v\u00e6pnede godseierne; i denne forstand kan vi si at det kun er med gev\u00e6rer at hele verden kan omformes.\n  </strong>\n  (Mao Zedong)\n </p>\n <p>\n  P\u00e5 sin stifelseskonferanse definerte IKF oppbyggingen og rekonstitueringen av kommunistpartiene som en viktig oppgave i kampen for den proletariske verdensrevolusjonen. Forst\u00e5elsen av det kommunistiske partiet som kamerat Mao Zedong utviklet, er i tr\u00e5d med forst\u00e5elsen av kommunistpartiet som kamerat Lenin skisset ut, og som ble beriket av Stalin, og er i den marxist-leninist-maoistiske ideologien virkeliggj\u00f8ringen av den leninistiske forst\u00e5elsen av partiet. I perioden med imperialisme og proletariske revolusjoner som vi befinner oss i, m\u00e5 et kommunistparti som er kapabel til \u00e5 st\u00e5 i mot den imperialistiske reaksjonens \u00f8kende aggresjon, og \u00e5 lede proletariatets og verdens undertrykte folk til frigj\u00f8ring, ha kvaliteten til en \u00abproletariatets krigsorganisasjon\u00bb.\n </p>\n <p>\n  En essensiell del av Lenins arv er sp\u00f8rsm\u00e5let om politisk makt stilt som det grunnleggende sp\u00f8rsm\u00e5let for alle revolusjoner. Lenin viste hvordan\n  <strong>\n   \u00abden proletariske revolusjonen er umulig uten den voldelige \u00f8deleggelsen av det borgerlige statsmaskineriet og uten \u00e5 erstatte dette med et nytt et\u00bb\n  </strong>\n  , og hvordan\n  <strong>\n   \u00abalt unntatt makt er en illusjon\u00bb\n  </strong>\n  . Under Lenins personlige ledelse ble verdens f\u00f8rste sosialistiske stat og proletariatets diktatur etablert, og sementerte den proletariske veien til makt og til \u00e5 beholde den.\n </p>\n <p>\n  Etter Lenins d\u00f8d var det hans etterf\u00f8lger Stalin som p\u00e5 glimrende vis definerte leninismen, utviklet den videre og gjorde den til hele den internasjonale kommunistiske bevegelsens grunnlag. P\u00e5 skuldrene til den store Lenin klarte formann Mao \u00e5 avansere den proletariske verdensrevolusjonen til st\u00f8rre h\u00f8yder og utviklet proletariatets ideologi videre. Leninismen, som i dag er maoisme-leninisme-maoisme, m\u00e5 i dag omfavnes, forsvares og anvendes.\n </p>\n <p>\n  Som IKF vil vi fortsette \u00e5 utf\u00f8re oppgavene som den store Lenin satte foran oss, og gj\u00f8re god bruk av arven som kamerat Lenin har overlatt til oss.\n </p>\n <p>\n  Kamerat Lenin, det internasjonale proletariatets og marxismen-leninismen-maoismens store l\u00e6rer, leder og veileder v\u00e5r kamp for den proletariske verdensrevolusjonen, i dag, slik han gjorde i g\u00e5r!\n </p>\n <p>\n  <strong>\n   LEVE MARXISMEN-LENINISMEN-MAOISMEN!\n  </strong>\n  <br/>\n  <br/>\n  <strong>\n   LEVE DEN PROLETARISKE INTERNASJONALISMEN!\n  </strong>\n </p>\n <p class=\"has-text-align-right\">\n  Internasjonalt Kommunistisk Forbund\n  <br/>\n  Januar 2024\n </p>\n</section>\n", "source": "https://tjen-folket.no/2024/03/02/uttalelse-fra-ikf-om-lenin/", "type": "article", "title": "Uttalelse fra IKF om Lenin", "description": "I anledning at vi i \u00e5r markerer 100 \u00e5r siden kamerat Lenins bortgang har Internasjonalt Kommunistisk Forbund publisert en uttalelse som vi i TFM her publiserer en uoffisiell norsk oversettelse av.\u2026", "modified time": "2024-03-02T07:34:00+00:00", "author": ["Tjen Folket Media"], "categories": ["Uttalelser"]}