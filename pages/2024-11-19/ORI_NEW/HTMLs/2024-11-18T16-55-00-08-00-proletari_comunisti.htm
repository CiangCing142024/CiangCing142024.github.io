<html><body>
<div class='article'>
<div class='title'><h1>pc 18 novembre - Biden: sì all’uso dei missili a lungo raggio contro la Russia avvicinando il possibile scoppio della guerra mondiale</h1></div>
<hr/>
<div class='metadata'>
<meta property="author" content="prolcompal"/>
<meta property="description" content="La decisione presa ieri da Biden di dare il via libera all’Ucraina di Zelensky all’uso dei missili a lungo raggio Atacms per attaccare la ..."/>
<meta property="published_time" content="2024-11-18T16:55:00+08:00"/>
<meta property="images" content="https://blogger.googleusercontent.com/img/b/R29vZ2xl/AVvXsEg0xhi1vGp5WCFcq4GH8vWlUnqhn-qS_23RrEfsUSc1TR01WXI4PYMHO39TtCFMbXdkORcInNEXbR2MZvd31C-q34DD2WHcJwA11auCg-XbFRX15hE15MtwSzb4CBcVttZHJAYT2_RkyaOnj4OdLfytDUn6OUyZE7-6twgYfSiZYgfwGm5DlCod4SLK1PD_/s1200/zelensky-biden-1200x630.jpg"/>
Author: prolcompal
<br>
Description: La decisione presa ieri da Biden di dare il via libera all’Ucraina di Zelensky all’uso dei missili a lungo raggio Atacms per attaccare la ...
<br>
Published Time: 2024-11-18T16:55:00+08:00
<br>
Images: <a href="https://blogger.googleusercontent.com/img/b/R29vZ2xl/AVvXsEg0xhi1vGp5WCFcq4GH8vWlUnqhn-qS_23RrEfsUSc1TR01WXI4PYMHO39TtCFMbXdkORcInNEXbR2MZvd31C-q34DD2WHcJwA11auCg-XbFRX15hE15MtwSzb4CBcVttZHJAYT2_RkyaOnj4OdLfytDUn6OUyZE7-6twgYfSiZYgfwGm5DlCod4SLK1PD_/s1200/zelensky-biden-1200x630.jpg">000000.jpg</a>
</div>
<div class='content'>
<div class="post-body entry-content" id="post-body-4086755509299446649" itemprop="description articleBody">
 <p>
 </p>
 <div style="text-align: center;">
  <a href="https://blogger.googleusercontent.com/img/b/R29vZ2xl/AVvXsEg0xhi1vGp5WCFcq4GH8vWlUnqhn-qS_23RrEfsUSc1TR01WXI4PYMHO39TtCFMbXdkORcInNEXbR2MZvd31C-q34DD2WHcJwA11auCg-XbFRX15hE15MtwSzb4CBcVttZHJAYT2_RkyaOnj4OdLfytDUn6OUyZE7-6twgYfSiZYgfwGm5DlCod4SLK1PD_/s1200/zelensky-biden-1200x630.jpg" style="margin-left: 1em; margin-right: 1em;">
   <img border="0" data-original-height="630" data-original-width="1200" height="168" src="https://blogger.googleusercontent.com/img/b/R29vZ2xl/AVvXsEg0xhi1vGp5WCFcq4GH8vWlUnqhn-qS_23RrEfsUSc1TR01WXI4PYMHO39TtCFMbXdkORcInNEXbR2MZvd31C-q34DD2WHcJwA11auCg-XbFRX15hE15MtwSzb4CBcVttZHJAYT2_RkyaOnj4OdLfytDUn6OUyZE7-6twgYfSiZYgfwGm5DlCod4SLK1PD_/s1200/zelensky-biden-1200x630.jpg" srcset="https://blogger.googleusercontent.com/img/b/R29vZ2xl/AVvXsEg0xhi1vGp5WCFcq4GH8vWlUnqhn-qS_23RrEfsUSc1TR01WXI4PYMHO39TtCFMbXdkORcInNEXbR2MZvd31C-q34DD2WHcJwA11auCg-XbFRX15hE15MtwSzb4CBcVttZHJAYT2_RkyaOnj4OdLfytDUn6OUyZE7-6twgYfSiZYgfwGm5DlCod4SLK1PD_/s1200/zelensky-biden-1200x630.jpg" width="320"/>
  </a>
 </div>
 <p>
 </p>
 <p class="MsoNormal" style="text-align: justify;">
  La decisione presa ieri da Biden
di dare il via libera all’Ucraina di Zelensky all’uso dei missili a lungo
raggio Atacms per attaccare la Russia è un altro passo verso il baratro della
terza guerra mondiale e naturalmente, visto che è stata presa a due mesi dal
passaggio di consegne alla nuova amministrazione Trump che entrerà ufficialmente
in carica il 20 gennaio, una gigantesca polpetta avvelenata, lasciando uno
scenario di possibile guerra dispiegata.
  <o:p>
  </o:p>
 </p>
 <p class="MsoNormal" style="text-align: justify;">
  Dalla Russia avevano più volte
avvisato che "Gli attacchi con missili contro la Russia significano che la
Nato è in guerra", e quindi è possibile una estensione immediata della
guerra.
  <o:p>
  </o:p>
 </p>
 <p class="MsoNormal" style="text-align: justify;">
  La “giustificazione” di Biden per
aver dato “semaforo verde” sarebbe dovuta al dispiegamento di migliaia di
soldati inviati dalla Corea del Nord a sostegno delle forze russe e schierati
nella zona di
  <span>
  </span>
 </p>
 <a name="more">
 </a>
 Kursk dove la Russia lentamente sta riprendendo il controllo
della regione che è stata invasa ad agosto dall’esercito ucraino, una
giustificazione che è piuttosto una scusa visto che dalle notizie sullo stato
della guerra, la Russia avanza lentamente.
 <o:p>
 </o:p>
 <p>
 </p>
 <p class="MsoNormal" style="text-align: justify;">
  “Finora” dice l’Adnkronos, e cioè
fino al periodo di intensa e complicatissima campagna elettorale, “l'amministrazione
Biden si era opposta all'utilizzo di missili a lungo raggio in territorio
russo, temendo che questo potesse provocare un'escalation da parte del
Cremlino.” Ma adesso è arrivato il via libera, che mette in forse la promessa
elettorale di Trump, e cioè quella di mettere fine a questa guerra in poco tempo.
  <o:p>
  </o:p>
 </p>
 <p class="MsoNormal" style="text-align: justify;">
  La reazione arrabbiata e stizzita
del figlio di Trump e di Elon Musk sono un segnale forte della contrarietà di
fronte alla mossa di Biden (che non si è certo “risvegliato” improvvisamente, ricordiamo
che il suo nomignolo in America è “sleeping Joe”, ma è sempre il rappresentante
dell’imperialismo americano): “…il figlio Donald jr: "Sembra che il
comparto militare-industriale voglia assicurarsi di far scoppiare la Terza
Guerra Mondiale prima che mio padre abbia la possibilità di creare la pace e
salvare vite. Bisogna bloccare quei trilioni di dollari. Imbecilli!",”
(Adnkronos)
  <o:p>
  </o:p>
 </p>
 <p class="MsoNormal" style="text-align: justify;">
  A parte il linguaggio e l’atteggiamento
da finta crocerossina del figlio di Trump, la questione dell’apparato militare
industriale è seria, visto che comporta circa 1000 miliardi di spesa annuale e che
servono all’imperialismo americano a mantenere la sua “presenza” in tutti gli
scacchieri del mondo, garantendo gli investimenti all’estero industriali e finanziari,
ed è chiaro che anche su questo apparato Trump vorrà mettere le mani per gestirlo
secondo la sua strategia.
  <o:p>
  </o:p>
 </p>
 <p class="MsoNormal" style="text-align: justify;">
  Ma anche il nuovo “vicepresidente”
Musk non ha mancato di dire la sua: "Il problema è che la Russia
risponderà". ”Come la Russia risponderà si vedrà nei fatti nei prossimi
giorni, quello che si può già dire è che Putin potrebbe prendere tempo prima di
scatenare una guerra più ampia, perché ha bisogno non solo di riconquistare
quei pezzi di territorio del Kursk, ma anche di consolidare i territori del Donbass,
per arrivare, nella più classica delle manovre delle guerre, al “tavolo delle
trattative” con i fatti compiuti in vista di una possibile fine della guerra imposta
all’Ucraina da Trump… e ancora una volta sul “tavolo” non saranno contati né le
migliaia di morti e feriti né la distruzione delle infrastrutture.
  <o:p>
  </o:p>
 </p>
 <p class="MsoNormal" style="text-align: justify;">
  Ma non sono appunto questi gli
argomenti che interessano agli imperialisti che fanno le guerre, da quelle commerciali
a quelle vere e proprie.
  <o:p>
  </o:p>
 </p>
 <p class="MsoNormal" style="text-align: justify;">
  E mentre Biden in questi anni ha
rappresentato l’insieme degli interessi dell’imperialismo americano nel paese e
nel mondo, la risposta di Trump dimostra che è quella parte dell’industria nazionale
più colpita dalla crisi mondiale che vorrebbe un cambiamento nello scenario per
concentrarsi sul nemico “commerciale” per eccellenza e cioè la Cina…
  <o:p>
  </o:p>
 </p>
 <p class="MsoNormal" style="text-align: justify;">
  Nell’attesa che l’imperialismo
russo e quello americano - e l’imperialismo assassino non guarda in faccia
niente e nessuno pur di raggiungere i propri obbiettivi - decidano fino a che
punto spingersi in questa corsa alla guerra mondiale è chiaro che passo dopo
passo, missile dopo missile, può scoppiare in qualsiasi momento la scintilla
della guerra mondiale.
  <o:p>
  </o:p>
 </p>
 <div style="clear: both;">
 </div>
</div>
</div>


<div class='source'><p>Source: <a href="https://proletaricomunisti.blogspot.com/2024/11/pc-18-novembre-biden-si-alluso-dei.html">https://proletaricomunisti.blogspot.com/2024/11/pc-18-novembre-biden-si-alluso-dei.html</a></p></div>
</div>
</body></html>