<html><body>
<div class='article'>
<div class='title'><h1>ΑΘΗΝΑ - Μαζικά και μαχητικά τιμήθηκε η 51η επέτειος του Πολυτεχνείου!</h1></div>
<hr/>
<div class='metadata'>
<meta property="author" content="Αντίσταση στις γειτονιές!"/>
<meta property="description" content=""/>
<meta property="labels" content="πολυτεχνειο"/>
<meta property="published_time" content="2024-11-18T12:24:00+08:00"/>
<meta property="images" content="https://blogger.googleusercontent.com/img/b/R29vZ2xl/AVvXsEgsttXJJjM3exFuENyqrkGeosR3zZzDSlZfdaA5g5FA-Fc6JFksk7OFAQYaIULtz_NdmAW0dJJmQxwaqPQuoxoMmi7Du3seig7Xce78lVifY3vcdjWMTXx5ERtx80CG_ikiTuao20lM0Ngu2d1Y3EIorVfIAnM3iOK9jGfclseTDfI9zjkXd2tVqO8c7FeQ/s5504/DSC_1418.JPG"/>
Author: Αντίσταση στις γειτονιές!
<br>
Description: 
<br>
Labels: πολυτεχνειο
<br>
Published Time: 2024-11-18T12:24:00+08:00
<br>
Images: <a href="https://blogger.googleusercontent.com/img/b/R29vZ2xl/AVvXsEgsttXJJjM3exFuENyqrkGeosR3zZzDSlZfdaA5g5FA-Fc6JFksk7OFAQYaIULtz_NdmAW0dJJmQxwaqPQuoxoMmi7Du3seig7Xce78lVifY3vcdjWMTXx5ERtx80CG_ikiTuao20lM0Ngu2d1Y3EIorVfIAnM3iOK9jGfclseTDfI9zjkXd2tVqO8c7FeQ/s5504/DSC_1418.JPG">000000.JPG</a>
</div>
<div class='content'>
<div class="post-body entry-content" id="post-body-4238737293793079" itemprop="description articleBody">
 <p>
 </p>
 <div class="separator" style="clear: both; text-align: center;">
  <a href="https://blogger.googleusercontent.com/img/b/R29vZ2xl/AVvXsEgsttXJJjM3exFuENyqrkGeosR3zZzDSlZfdaA5g5FA-Fc6JFksk7OFAQYaIULtz_NdmAW0dJJmQxwaqPQuoxoMmi7Du3seig7Xce78lVifY3vcdjWMTXx5ERtx80CG_ikiTuao20lM0Ngu2d1Y3EIorVfIAnM3iOK9jGfclseTDfI9zjkXd2tVqO8c7FeQ/s5504/DSC_1418.JPG" style="margin-left: 1em; margin-right: 1em;">
   <img border="0" data-original-height="3096" data-original-width="5504" height="360" src="https://blogger.googleusercontent.com/img/b/R29vZ2xl/AVvXsEgsttXJJjM3exFuENyqrkGeosR3zZzDSlZfdaA5g5FA-Fc6JFksk7OFAQYaIULtz_NdmAW0dJJmQxwaqPQuoxoMmi7Du3seig7Xce78lVifY3vcdjWMTXx5ERtx80CG_ikiTuao20lM0Ngu2d1Y3EIorVfIAnM3iOK9jGfclseTDfI9zjkXd2tVqO8c7FeQ/s5504/DSC_1418.JPG" srcset="https://blogger.googleusercontent.com/img/b/R29vZ2xl/AVvXsEgsttXJJjM3exFuENyqrkGeosR3zZzDSlZfdaA5g5FA-Fc6JFksk7OFAQYaIULtz_NdmAW0dJJmQxwaqPQuoxoMmi7Du3seig7Xce78lVifY3vcdjWMTXx5ERtx80CG_ikiTuao20lM0Ngu2d1Y3EIorVfIAnM3iOK9jGfclseTDfI9zjkXd2tVqO8c7FeQ/s5504/DSC_1418.JPG" width="640"/>
  </a>
 </div>
 Δεκάδες χιλιάδες λαού και νεολαίας διαδήλωσαν το απόγευμα της 17ης Νοέμβρη, τιμώντας την εξέγερση του Πολυτεχνείου. Με αντιπολεμικά - αντιιμπεριαλιστικά - αντιφασιστικά συνθήματα και συνθήματα αλληλεγγύης στον ηρωικό Παλαιστινιακό λαό, ολοκληρώθηκε ο τριήμερος εορτασμός. Η διαδήλωση ξεκίνησε απ' το Πολυτεχνείο και πορεύτηκε μέχρι την αμερικανική πρεσβεία, ενώ συνέχισε μέχρι και την πρεσβεία του Ισραήλ!
 <br/>
 <br/>
 Για μια ακόμη χρονιά, πλήθος λαού διαδήλωσε, μαζικά και μαχητικά, κόντρα στις επανειλημμένες προσπάθειες του συστήματος της εξάρτησης και της εκμετάλλευσης, και της κυβέρνησής του, να χτυπήσουν την εξέγερση του Νοέμβρη, είτε έμμεσα, με την προπαγάνδα από επίσημα και ανεπίσημα συστημικά χείλη, είτε άμεσα, με εμφανή τρομοκρατία και καταστολή. Οι δυνάμεις της αστυνομίας, τα ΜΑΤ κι οι ασφαλίτες, που, όπως κάθε χρόνο, από νωρίς βρίσκονταν σε όλο το κέντρο και στην περιοχή των Εξαρχείων, οι αστυνομικοί με τις ενσωματωμένες κάμερες, οι κλούβες, οι αύρες ρίψης νερού, και, βέβαια, οι λεγόμενοι "αστυνομικοί έλεγχοι" σε διαδηλωτές που πήγαιναν στην πορεία, εκτός απ΄το κλίμα τρομοκρατίας που επιδίωξαν (και δεν κατάφεραν) να περάσουν, φανερώνουν και τον φόβο των ντόπιων και ξένων επικυρίαρχων απέναντι στην οργή λαού και νεολαίας. Η αστυνομία πραγματοποίησε 150 προσαγωγές και κάποιες συλλήψεις. Παρόλα αυτά, δεν πέρασε η επιδίωξη τρομοκράτησης του κόσμου και η διαδήλωση ήταν ιδιαίτερα μαζική!
 <br/>
 <p>
 </p>
 <p>
  Τα μπλοκ του ΚΚΕ(μ-λ), των Αγωνιστικών Κινήσεων Εκπαιδευτικών, των Αγωνιστικών Κινήσεων Φοιτητών και της Μαθητικής Αντίστασης συμμετείχαν στη διαδήλωση με μαζικότητα και παλμό. Πριν τη διαδήλωση, πορευόμενοι στη Σταδίου προς το χώρο του καλέσματός τους, οι διαδηλωτές των μπλοκ, αντέδρασαν έντονα σε αστυνομικό έλεγχο που επιχειρήθηκε σε κλιμάκιο του Μ-Λ ΚΚΕ που πήγαινε στην πορεία.  Στη συνέχεια, μαζί και με συντρόφους του  TKP/ML, τα μπλοκ πορεύτηκαν μέχρι την αμερικάνικη και την ισραηλινή πρεσβεία.
  <br/>
 </p>
 <p>
  Με τα αντιιμπεριαλιστικά και αντιπολεμικά συνθήματα που φώναζαν και με το μαζικό μοίρασμα προκηρύξεων και του νέου φύλλου της Προλεταριακής Σημαίας, έθεσαν στον λαό την ανάγκη της πάλης ενάντια στην εξάρτηση, ενάντια σε ΗΠΑ - ΝΑΤΟ - ΕΕ, ενάντια στον άδικο πόλεμο στην Ουκρανία και στην αντιπαράθεση των δυτικών και ρώσων ιμπεριαλιστών, με θύματα τους λαούς,  καθώς και ενάντια στην εμπλοκή της χώρας!
  <br/>
 </p>
 <p>
  Διατράνωσαν, ταυτόχρονα, την αλληλεγγύη τους στον ηρωικό Παλαιστινιακό λαό και στην Αντίστασή του, την απαίτηση να σταματήσει η γενοκτονία απ' το σιωνιστικό φασιστικό κράτος του Ισραήλ και την υπεράσπιση της πάλης για μια ελεύθερη Παλαιστίνη, από τον Ιορδάνη ποταμό μέχρι τη Μεσόγειο.
 </p>
 <div style="clear: both;">
 </div>
</div>
</div>


<div class='source'><p>Source: <a href="https://antigeitonies3.blogspot.com/2024/11/51_18.html">https://antigeitonies3.blogspot.com/2024/11/51_18.html</a></p></div>
</div>
</body></html>