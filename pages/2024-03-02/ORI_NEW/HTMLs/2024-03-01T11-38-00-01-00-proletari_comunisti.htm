<html><body>
<div class='article'>
<div class='title'><h1>pc 1 marzo - Stellantis, tra licenziamenti e repressione degli operai, promette: a Pomigliano la produzione della Panda fino al 2027</h1></div>
<hr/>
<div class='metadata'>
<meta property='description' content='prolcompal'/>
<meta property='images' content='Mentre per le operaie e gli operai dello stabilimento di Pomigliano d’Arco continuano i licenziamenti selettivi e il peggioramento delle c...'/>
<meta property='outside' content='2024-03-01T11-38-00-01-00'/>
<meta property='published_time' content='https://blogger.googleusercontent.com/img/b/R29vZ2xl/AVvXsEgRrIcCrWae2pkZ8jGrm7YCTMC4SrLORK7YDLZ06-WHnja6hfRAdZ9L_E1ZpoVTRrx0T00tuh0qOiaum7JkSlsrQvRSYnxncO_lbMOJvyjZ4nyacCwOuXloNXyoAEJAqkBDMQn2Fz0_NWnqNGcdBcvlA7r8av-ditia2wYGdGFe-N_GzflzFNPVTf4A9jCO/s1024/Immagine-3-1024x768-1.jpg'/>
Description: prolcompal
<br>
Images: Mentre per le operaie e gli operai dello stabilimento di Pomigliano d’Arco continuano i licenziamenti selettivi e il peggioramento delle c...
<br>
Outside: 2024-03-01T11-38-00-01-00
<br>
Published Time: <a href="https://blogger.googleusercontent.com/img/b/R29vZ2xl/AVvXsEgRrIcCrWae2pkZ8jGrm7YCTMC4SrLORK7YDLZ06-WHnja6hfRAdZ9L_E1ZpoVTRrx0T00tuh0qOiaum7JkSlsrQvRSYnxncO_lbMOJvyjZ4nyacCwOuXloNXyoAEJAqkBDMQn2Fz0_NWnqNGcdBcvlA7r8av-ditia2wYGdGFe-N_GzflzFNPVTf4A9jCO/s1024/Immagine-3-1024x768-1.jpg">000000.jpg</a>
</div>
<div class='content'>
<div class="post-body entry-content" id="post-body-6254695941076448098" itemprop="description articleBody">
 <p>
 </p>
 <div style="text-align: center;">
  <a href="https://blogger.googleusercontent.com/img/b/R29vZ2xl/AVvXsEgRrIcCrWae2pkZ8jGrm7YCTMC4SrLORK7YDLZ06-WHnja6hfRAdZ9L_E1ZpoVTRrx0T00tuh0qOiaum7JkSlsrQvRSYnxncO_lbMOJvyjZ4nyacCwOuXloNXyoAEJAqkBDMQn2Fz0_NWnqNGcdBcvlA7r8av-ditia2wYGdGFe-N_GzflzFNPVTf4A9jCO/s1024/Immagine-3-1024x768-1.jpg" style="margin-left: 1em; margin-right: 1em;">
   <img border="0" data-original-height="768" data-original-width="1024" height="240" src="https://blogger.googleusercontent.com/img/b/R29vZ2xl/AVvXsEgRrIcCrWae2pkZ8jGrm7YCTMC4SrLORK7YDLZ06-WHnja6hfRAdZ9L_E1ZpoVTRrx0T00tuh0qOiaum7JkSlsrQvRSYnxncO_lbMOJvyjZ4nyacCwOuXloNXyoAEJAqkBDMQn2Fz0_NWnqNGcdBcvlA7r8av-ditia2wYGdGFe-N_GzflzFNPVTf4A9jCO/s1024/Immagine-3-1024x768-1.jpg" srcset="https://blogger.googleusercontent.com/img/b/R29vZ2xl/AVvXsEgRrIcCrWae2pkZ8jGrm7YCTMC4SrLORK7YDLZ06-WHnja6hfRAdZ9L_E1ZpoVTRrx0T00tuh0qOiaum7JkSlsrQvRSYnxncO_lbMOJvyjZ4nyacCwOuXloNXyoAEJAqkBDMQn2Fz0_NWnqNGcdBcvlA7r8av-ditia2wYGdGFe-N_GzflzFNPVTf4A9jCO/s1024/Immagine-3-1024x768-1.jpg" width="320"/>
  </a>
 </div>
 <p>
 </p>
 <p class="MsoNormal">
  Mentre per le operaie e gli operai dello stabilimento di
Pomigliano d’Arco continuano i licenziamenti selettivi e il peggioramento delle
condizioni di lavoro, Olivier Francois, Amministratore Delegato di FIAT e
Direttore Marketing Globale di Stellantis ha annunciato con soddisfazione che a
Pomigliano si farà la produzione della Panda ibrida, almeno fino al 2027 (mentre
quella elettrica si produrrà in Serbia).
  <o:p>
  </o:p>
 </p>
 <p class="MsoNormal">
  La Stellantis, quindi, all’interno della grande
ristrutturazione industriale mondiale in tutti i campi della produzione, continua
a riposizionarsi per il mantenimento e la conquista di nuovi mercati. L’annuncio
della produzione a Pomigliano della Panda rientra nel programma di mantenimento
del “Modello che da diversi anni domina incontrastato il mercato italiano” per
quanto riguarda il “segmento utilitarie” in Europa… Per attuare questo
programma, dice Olivier, “abbiamo infatti deciso di
  <b>
   aumentare la produzione
del 20%
  </b>
  per soddisfare la domanda dei clienti in Italia e in Europa.”
  <o:p>
  </o:p>
 </p>
 <p class="MsoNormal">
  Ma bisogna dire (sempre ammesso che la scelta di continuare la
produzione almeno per altri quattro anni
  <span>
  </span>
 </p>
 <a name="more">
 </a>
 <span>
 </span>
 venga mantenuta) che tale scelta è stata
 <b>
  agevolata
 </b>
 grazie al rinvio all’infinito (
 <span>
  o addirittura dell’annullamento)
 </span>
 della
scadenza del 2035, anno in cui dovrebbe essere vietata la produzione degli
attuali motori a combustione interna.
 <o:p>
 </o:p>
 <p>
 </p>
 <p class="MsoNormal">
  Questa “battaglia” è stata fatta, in maniera a dir poco
vergognosa, a livello europeo dai rappresentanti dei padroni attualmente al
governo in Italia (ma anche di Francia e Germania): una “battaglia” condotta in
stile lobbistico che ha prodotto già i suoi effetti positivi per i padroni,
perché l’Unione europea ha di fatto rinviato ogni decisione definitiva su questo
argomento, fregandosene degli “effetti sul clima”, motivo per cui era la nata
la decisione dello stop al 2035.
  <o:p>
  </o:p>
 </p>
 <p class="MsoNormal">
  Mentre i padroni e i loro rappresentanti al governo “lavorano”
in sintonia, è sicuro che l’“aumento della produzione” continuerà a scaricarsi certamente
sulle operaie e gli operai di Pomigliano che non si possono fare trovare impreparati
anche davanti a questo attacco.
  <span style="mso-spacerun: yes;">
  </span>
  La risposta
ci vuole, una risposta bene organizzata. In questo senso ci chiedevamo in una
puntata di Controinformazione “A quando un incontro effettivo tra gli operai di
Melfi, di Pomigliano, di Mirafiori per studiare insieme il modo di rispondere
ai provvedimenti del governo? Rispondendo stabilimento per stabilimento perdono
tutti gli stabilimenti.”
  <o:p>
  </o:p>
 </p>
 <p class="MsoNormal">
  [https://proletaricomunisti.blogspot.com/2024/02/pc-3-febbraio-stellantis-la-difesa-del.html]
 </p>
 <div style="clear: both;">
 </div>
</div>

</div>


<div class='source'><p>Author: <a href="https://proletaricomunisti.blogspot.com/2024/03/pc-1-marzo-stellantis-tra-licenziamenti.html">https://proletaricomunisti.blogspot.com/2024/03/pc-1-marzo-stellantis-tra-licenziamenti.html</a></p></div>
</div>
</body></html>