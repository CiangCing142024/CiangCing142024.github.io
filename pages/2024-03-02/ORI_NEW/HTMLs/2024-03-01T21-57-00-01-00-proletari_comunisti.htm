<html><body>
<div class='article'>
<div class='title'><h1>pc 1 marzo-Pisa: sempre più necessario e urgente concentrare la lotta a questo governo di polizia! da Controinfo rossoperaia del 1 marzo</h1></div>
<hr/>
<div class='metadata'>
<meta property='description' content='prolcomra'/>
<meta property='images' content='Le violente cariche della polizia, in particolare contro gli studenti di Pisa che manifestavano per la Palestina in occasione della giorn...'/>
<meta property='outside' content='2024-03-01T21-57-00-01-00'/>
<meta property='published_time' content='https://blogger.googleusercontent.com/img/b/R29vZ2xl/AVvXsEiDQVGMjIWweQwAC10fsmP7nIK-ryRlD0bfgMttWwVZyJyZvMGwtt8P-R-iRdgZ2MIpA5c-DG9DVy3BggIdhRuLWdSNx-kyt2tSgBJ0vck_KGqBWqtN2dcYiGajNZ5an3uwFqc-9GsLFfzgHI4jhHoUG3a_cmoP_MPq_h0xhoogcaFemJrXcnXHTtNhJe2x/s622/manif%20dopo%20Pisa.jpg'/>
Description: prolcomra
<br>
Images: Le violente cariche della polizia, in particolare contro gli studenti di Pisa che manifestavano per la Palestina in occasione della giorn...
<br>
Outside: 2024-03-01T21-57-00-01-00
<br>
Published Time: <a href="https://blogger.googleusercontent.com/img/b/R29vZ2xl/AVvXsEiDQVGMjIWweQwAC10fsmP7nIK-ryRlD0bfgMttWwVZyJyZvMGwtt8P-R-iRdgZ2MIpA5c-DG9DVy3BggIdhRuLWdSNx-kyt2tSgBJ0vck_KGqBWqtN2dcYiGajNZ5an3uwFqc-9GsLFfzgHI4jhHoUG3a_cmoP_MPq_h0xhoogcaFemJrXcnXHTtNhJe2x/s622/manif%20dopo%20Pisa.jpg">000000.jpg</a>
</div>
<div class='content'>
<div class="post-body entry-content" id="post-body-8860830245483527344" itemprop="description articleBody">
 <p>
 </p>
 <div class="separator" style="clear: both; text-align: center;">
  <a href="https://blogger.googleusercontent.com/img/b/R29vZ2xl/AVvXsEiDQVGMjIWweQwAC10fsmP7nIK-ryRlD0bfgMttWwVZyJyZvMGwtt8P-R-iRdgZ2MIpA5c-DG9DVy3BggIdhRuLWdSNx-kyt2tSgBJ0vck_KGqBWqtN2dcYiGajNZ5an3uwFqc-9GsLFfzgHI4jhHoUG3a_cmoP_MPq_h0xhoogcaFemJrXcnXHTtNhJe2x/s622/manif%20dopo%20Pisa.jpg" imageanchor="1" style="margin-left: 1em; margin-right: 1em;">
   <img border="0" data-original-height="355" data-original-width="622" height="268" src="https://blogger.googleusercontent.com/img/b/R29vZ2xl/AVvXsEiDQVGMjIWweQwAC10fsmP7nIK-ryRlD0bfgMttWwVZyJyZvMGwtt8P-R-iRdgZ2MIpA5c-DG9DVy3BggIdhRuLWdSNx-kyt2tSgBJ0vck_KGqBWqtN2dcYiGajNZ5an3uwFqc-9GsLFfzgHI4jhHoUG3a_cmoP_MPq_h0xhoogcaFemJrXcnXHTtNhJe2x/s622/manif%20dopo%20Pisa.jpg" srcset="https://blogger.googleusercontent.com/img/b/R29vZ2xl/AVvXsEiDQVGMjIWweQwAC10fsmP7nIK-ryRlD0bfgMttWwVZyJyZvMGwtt8P-R-iRdgZ2MIpA5c-DG9DVy3BggIdhRuLWdSNx-kyt2tSgBJ0vck_KGqBWqtN2dcYiGajNZ5an3uwFqc-9GsLFfzgHI4jhHoUG3a_cmoP_MPq_h0xhoogcaFemJrXcnXHTtNhJe2x/s622/manif%20dopo%20Pisa.jpg" width="469"/>
  </a>
 </div>
 <br/>
 <div class="separator" style="clear: both; text-align: center;">
  <br/>
 </div>
 <br/>
 <p>
 </p>
 <p style="line-height: 108%; margin-bottom: 0.28cm;">
  Le violente cariche della polizia, in particolare contro gli studenti
di Pisa che manifestavano per la Palestina in occasione della
giornata dello sciopero generale del 23 Febbraio indetto dei
sindacati di base - ma ricordiamo che la polizia ha attaccato anche i
cortei a Firenze, a Catania - hanno subito suscitato in tutto il
paese da un lato una grande indignazione a livello di massa e
dall'altro una grande più che giusta solidarietà che subito si è
vista la sera stessa a Pisa, quando migliaia di persone, di giovani,
di studenti, di lavoratori, di donne, hanno di fatto invaso, in
protesta solidale, la piazza dei Cavalieri, quella stessa piazza che
la mattina, a suon di manganello, i poliziotti avevano impedito agli
studenti di raggiungere, una manifestazione che si è espressa anche
nell'ambito della grandissima manifestazione che c'è stata
all'indomani, il 24 Febbraio a Milano per la Palestina e che è
continuata fino ad oggi con molteplici iniziative che ci sono state
nelle scuole, nell'università, con striscioni, cartelli, assemblee
degli studenti, prese di posizione anche dei docenti, dei lavoratori,
nelle occupazioni più che giuste che gli studenti stanno facendo (ad
esempio a Milano sono state occupate 5 scuole superiori in
questi giorni).
 </p>
 <p style="line-height: 108%; margin-bottom: 0.28cm;">
  Quindi la solidarietà continua.
 </p>
 <p style="line-height: 108%; margin-bottom: 0.28cm;">
  In questo quadro
il presidente della Repubblica, Mattarella, è stato di fatto
obbligato a dover prendere posizione parlando di “fallimento”,
riferendosi ai manganelli usati contro gli studenti che hanno il
diritto di manifestare e di esprimere il loro pensiero secondo quella
che è la Costituzione ancora vigente in questo paese. Il presidente
della Repubblica poi ha chiamato all'ordine il ministro Piantedosi
perché riferisse su quanto accaduto.
 </p>
 <p style="line-height: 108%; margin-bottom: 0.28cm;">
  Ma al contrario,
da parte del governo, a cominciare dalla Meloni per continuare con i
vari ministri, da Salvini allo stesso Piantedosi che ieri ha parlato
alle camere, invece l'atteggiamento è stato tutt'altro: da un
silenzio assolutamente arrogante della Meloni fino a qualche giorno
fa, che poi, nell'ambito di una intervista che ha fatto al
Telegiornale della Rai asservita, a una domanda del giornalista su
questi eventi ha subito preso posizione a difesa della della polizia,
dicendo che assolutamente non deve essere criminalizzata, e
dall'altra ha fatto uscire ancora una volta quella che è la sua
natura fascista, ideologica, politica, ma anche in generale del
governo di cui è a capo, quando dice che comunque in questo paese
nessuno impedisce di manifestare e anzi l'Italia è un paese in cui
ancora è permesso manifestare per la Palestina quando ci sono invece
paesi in cui non è più permesso, come a dire che se fino ad oggi ci
sono state le manifestazioni per la Palestina è perché noi –
governo- ve lo abbiamo permesso, ma potremmo anche decidere di non
farvi più manifestare per questo.
 </p>
 <p style="line-height: 108%; margin-bottom: 0.28cm;">
  Quindi anche una
sorta di minaccia fascista. E non a caso anche la proposta di
legge che la Lega di Salvini ha già presentato, volta a impedire le
manifestazioni di fatto per la Palestina, strumentalizzando la
questione dell'antisionismo, è sicuramente un passo in avanti, un
tassello in avanti di questa marcia che il governo vuole mettere in
atto, man mano, restringendo sempre di più tutti gli spazi
democratici e imponendo sempre di più uno Stato di polizia, di cui
una delle manifestazioni gravissime è stato proprio quello che è
successo a Pisa.
 </p>
 <p style="line-height: 108%; margin-bottom: 0.28cm;">
  Dall'altro lato c'è stato anche il disprezzo arrogante nei confronti dei manifestanti, degli
studenti attaccati violentemente dalla polizia, che ha espresso lo stesso Piantedosi quando ha riferito alle camere di ieri,
confermando la natura reazionaria e fascista di questo governo,
dicendo da un lato anche fesserie, quindi balle, come abbiamo detto
altre volte in queste Controinformazione - e quella di dire balle è
proprio un marchio di fabbrica di questo governo, a cominciare dalla
fascistella della Garbatella Meloni - ma soprattutto spostando
costantemente l'attenzione dai ragazzi manganellati in modo inaudito,
come hanno detto gli stessi docenti che in diretta hanno assistito
alle cariche della polizia, per criminalizzarli e per difendere
invece una polizia che "verrebbe costantemente attaccata in questo
paese".
 </p>
 <p style="line-height: 108%; margin-bottom: 0.28cm;">
  Il Ministro ha
detto: “consentitemi di sottolineare il diritto degli appartenenti
alle forze di polizia di non subire processi sommari. Sono lavoratori
che meritano il massimo rispetto. La gestione dell'ordine pubblico è
un impegno quotidiano, delicato e non privo di rischi, svolto con la
massima dedizione dalle donne e dagli uomini in divisa”.
 </p>
 <p style="line-height: 108%; margin-bottom: 0.28cm;">
  E qui ci sarebbe
subito da dire che questa gestione dell'ordine pubblico “svolta con
dedizione”, in realtà poi si cancella totalmente quando a Roma,
come è successo proprio due sere fa, viene fatto un nuovo raduno di
fascisti che inneggiano al fascismo con saluti romani, protetti da
cordoni delle forze dell'ordine e nessuno li denuncia, nessuno li
manganella, nessuno gli impedisce di manifestare. E questi sarebbero
appunto i lavoratori che meriterebbero il massimo rispetto e che
svolgerebbero con la ” massima dedizione” il loro lavoro, avendo
giurato su una Costituzione che vieta l'apologia di fascismo?
 </p>
 <p style="line-height: 108%; margin-bottom: 0.28cm;">
  Ancora
Piantedosi: “ ancora c'è un clima di crescente aggressività nei
confronti delle forze dell'ordine che ha lo scopo di alzare il
livello di contrapposizione tra la piazza e le istituzioni”.
 </p>
 <p style="line-height: 108%; margin-bottom: 0.28cm;">
  E chi avrebbe
questo scopo?
 </p>
 <p style="line-height: 108%; margin-bottom: 0.28cm;">
  Piantedosi non lo
dice naturalmente. E quindi o è una fesseria, una balla, o andrebbe
come minimo indagato per omertà.
 </p>
 <p style="line-height: 108%; margin-bottom: 0.28cm;">
  Nella sua
informativa alle camere di fatto ha poi accusato costantemente gli
studenti che non avrebbero rispettato la legge, che avrebbero violato
la legge a Pisa perchè non era stato presentato alcun preavviso alla
questura. Dice il ministro. “il rischio di violenza è pari a zero
se i manifestanti non pongono in essere comportamenti pericolosi”.
Quindi Piantedosi lascia intendere che i giovani studenti
manganellati che protestavano contro il genocidio in atto in
Palestina avrebbero messo in atto comportamenti pericolosi e che
quindi se la sarebbero cercata.
 </p>
 <p style="line-height: 108%; margin-bottom: 0.28cm;">
  Ma non solo.
Inoltre andavano manganellati perché erano i poliziotti quelli che
si dovevano salvare quando Piantedosi dice che: “per garantire
l'incolumità degli operatori di polizia, compressi contro
l'automezzo collegato alle loro spalle, veniva effettuata una carica
di alleggerimento, consentendo al personale di avanzare di qualche
metro e di allentare così la pressione dei manifestanti”.
 </p>
 <p style="line-height: 108%; margin-bottom: 0.28cm;">
  E dopo queste
parole vergognose ha il coraggio di dire che il governo non ha
nessuna intenzione, però, di reprimere il dissenso!
 </p>
 <p style="line-height: 108%; margin-bottom: 0.28cm;">
  Ma rimaniamo sull'accusa di non avere preavvisato la manifestazione e
rispondiamo con le parole del costituzionalista Zagrebelsky che in
un'intervista al quotidiano la Repubblica descrive esattamente la
procedura prescritta dall'articolo 17 della Costituzione italiana in
merito alle manifestazioni pubbliche che dice sì, quelle
manifestazioni devono essere preavvisate almeno tre giorni prima, ma
non "autorizzate" ma solo "comunicate" perché le autorità possono avere il
tempo di organizzare ciò che serve affinché si possano tenere senza
ostacoli. Secondo, se non c'è stato questo preavviso, allora
eventualmente solo chi organizza potrebbe essere denunciato e non
tutti coloro che partecipano e men che meno essere bastonati,
manganellati, come è successo agli studenti a Pisa.
 </p>
 <p style="line-height: 108%; margin-bottom: 0.28cm;">
  Quel che
Piantedosi non dice è che non è scritto da nessuna parte che chi
protesta senza avere preavvisato debba essere manganellato,
utilizzando di fatto in maniera assolutamente vergognosa e
strumentale, così come ha fatto pure la Meloni o Salvini, l'uso dei
due paesi e due misure quando si parla di raduni fascisti o quando si
salvaguardano settori in protesta, che però rientrano per esempio
nell'elettorato della Meloni, che non vengono né manganellati, né
denunciati, niente di questo genere.
 </p>
 <p style="line-height: 108%; margin-bottom: 0.28cm;">
  Quindi tutto il
discorso di Piantedosi è impregnato dalla concezione ideologica e
politica da Stato di polizia di questo governo di stampo fascista, e
cioè che si può manifestare solo se lo Stato - cioè questo governo
e cioè la polizia, l'apparato repressivo al servizio di questo
governo - lo permette. E questa è la sostanza anche del discorso che
ha fatto la Meloni nell'intervista di alcune sere fa.
 </p>
 <p style="line-height: 108%; margin-bottom: 0.28cm;">
  Questo
naturalmente è una manifestazione chiara del moderno fascismo che
avanza in questo paese da parte di questo governo che rappresenta la
parte più reazionaria della borghesia al potere.
 </p>
 <p style="line-height: 108%; margin-bottom: 0.28cm;">
  E quindi davanti
a tutto questo non possiamo che continuare la denuncia costante in
ogni ambito, in ogni luogo, in ogni iniziativa, in ogni lotta e
dall'altro continuare a manifestare, a mobilitarci, così come sta
succedendo in questi giorni in questo paese e questo è,
naturalmente, tutto positivo.
 </p>
 <p style="line-height: 108%; margin-bottom: 0.28cm;">
  Organizzarci e costruire anche quell'unità di azione che è sempre più
necessaria per lottare contro il moderno fascismo che la borghesia
dominante ci vuole imporre in ogni ambito.
 </p>
 <div style="clear: both;">
 </div>
</div>

</div>


<div class='source'><p>Author: <a href="https://proletaricomunisti.blogspot.com/2024/03/pc-1-marzo-pisa-sempre-piu-necessario-e.html">https://proletaricomunisti.blogspot.com/2024/03/pc-1-marzo-pisa-sempre-piu-necessario-e.html</a></p></div>
</div>
</body></html>