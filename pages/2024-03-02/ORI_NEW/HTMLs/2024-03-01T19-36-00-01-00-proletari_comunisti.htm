<html><body>
<div class='article'>
<div class='title'><h1>pc 1 marzo-"La guerra imperialista si può fermare solo se avanza la guerra popolare"....in Palestina, in Italia, in tutto il mondo!</h1></div>
<hr/>
<div class='metadata'>
<meta property="author" content="prolcomra"/>
<meta property="description" content="da Controinformazione rossoperaia 1 marzo  È difficile fare la Controinformazione e parlare, ad esempio, della strage di Gaza senza sentire..."/>
<meta property="published_time" content="2024-03-01T19-36-00-01-00"/>
<meta property="images" content="https://blogger.googleusercontent.com/img/b/R29vZ2xl/AVvXsEhYy4FK9CXpgfkl4YdGdXbn99JPr9p38UHFa58JiUpsld-9fgsNAtORjNDBLKEI4nruEVwFAV05bTOpD-heH6jlu7vLllPkJL38In0lCw_jS5vsnD8QeoIZo7kL6GyiOGA4KSpZWgiaE4yfBdVJyN-Xx34kIDEqBWWO46rhooNcIXbKPqpadoQmgKno_R4b/s720/guerra%20popolare%20in%20Palestina%20e%20nel%20mondo.png"/>
Author: prolcomra
<br>
Description: da Controinformazione rossoperaia 1 marzo  È difficile fare la Controinformazione e parlare, ad esempio, della strage di Gaza senza sentire...
<br>
Published Time: 2024-03-01T19-36-00-01-00
<br>
Images: <a href="https://blogger.googleusercontent.com/img/b/R29vZ2xl/AVvXsEhYy4FK9CXpgfkl4YdGdXbn99JPr9p38UHFa58JiUpsld-9fgsNAtORjNDBLKEI4nruEVwFAV05bTOpD-heH6jlu7vLllPkJL38In0lCw_jS5vsnD8QeoIZo7kL6GyiOGA4KSpZWgiaE4yfBdVJyN-Xx34kIDEqBWWO46rhooNcIXbKPqpadoQmgKno_R4b/s720/guerra%20popolare%20in%20Palestina%20e%20nel%20mondo.png">000000.png</a>
</div>
<div class='content'>
<div class="post-body entry-content" id="post-body-3569720979828903891" itemprop="description articleBody">
 <p>
  <span>
   <i>
    <b>
     da Controinformazione rossoperaia 1 marzo
    </b>
   </i>
  </span>
 </p>
 <div class="separator" style="clear: both; text-align: center;">
  <a href="https://blogger.googleusercontent.com/img/b/R29vZ2xl/AVvXsEhYy4FK9CXpgfkl4YdGdXbn99JPr9p38UHFa58JiUpsld-9fgsNAtORjNDBLKEI4nruEVwFAV05bTOpD-heH6jlu7vLllPkJL38In0lCw_jS5vsnD8QeoIZo7kL6GyiOGA4KSpZWgiaE4yfBdVJyN-Xx34kIDEqBWWO46rhooNcIXbKPqpadoQmgKno_R4b/s720/guerra%20popolare%20in%20Palestina%20e%20nel%20mondo.png" imageanchor="1" style="margin-left: 1em; margin-right: 1em;">
   <img border="0" data-original-height="701" data-original-width="720" height="462" src="https://blogger.googleusercontent.com/img/b/R29vZ2xl/AVvXsEhYy4FK9CXpgfkl4YdGdXbn99JPr9p38UHFa58JiUpsld-9fgsNAtORjNDBLKEI4nruEVwFAV05bTOpD-heH6jlu7vLllPkJL38In0lCw_jS5vsnD8QeoIZo7kL6GyiOGA4KSpZWgiaE4yfBdVJyN-Xx34kIDEqBWWO46rhooNcIXbKPqpadoQmgKno_R4b/s720/guerra%20popolare%20in%20Palestina%20e%20nel%20mondo.png" srcset="https://blogger.googleusercontent.com/img/b/R29vZ2xl/AVvXsEhYy4FK9CXpgfkl4YdGdXbn99JPr9p38UHFa58JiUpsld-9fgsNAtORjNDBLKEI4nruEVwFAV05bTOpD-heH6jlu7vLllPkJL38In0lCw_jS5vsnD8QeoIZo7kL6GyiOGA4KSpZWgiaE4yfBdVJyN-Xx34kIDEqBWWO46rhooNcIXbKPqpadoQmgKno_R4b/s720/guerra%20popolare%20in%20Palestina%20e%20nel%20mondo.png" width="474"/>
  </a>
 </div>
 <p>
  <br/>
 </p>
 <p style="line-height: 108%; margin-bottom: 0.28cm;">
  È difficile fare la Controinformazione e parlare, ad esempio, della
strage di Gaza senza sentire il senso di debolezza, di impotenza,
rispetto a quello che sarebbe necessario fare.
 </p>
 <p style="line-height: 108%; margin-bottom: 0.28cm;">
  Partiamo dai
fatti. Ieri si è sparato sulla “folla degli affamati”, come
scrivono i giornali, spari su chi cercava pane. Le ambulanze non
bastavano. Molti corpi di morti e feriti sono stati caricati su
carretti tirati da asini, altri sulle poche auto disponibili, altri
ancora sui rimorchi degli autocarri che avevano portato gli aiuti
umanitari.
 </p>
 <p style="line-height: 108%; margin-bottom: 0.28cm;">
  La sparatoria è
stata indiscriminata. I soldati israeliani hanno sparato alla testa,
alle gambe, all'addome. Una strage, una strage senza alibi. Una
strage sulle masse palestinesi che lo Stato sionista di tipo nazista
di Israele e i suoi soldati sono addestrati a considerare “animali”
con sembianze umane. Così sono visti e quindi gli si può sparare
come in una battuta di caccia.
 </p>
 <p style="line-height: 108%; margin-bottom: 0.28cm;">
  Nessuno sa
realmente quanti palestinesi sono rimasti uccisi. Una prima cifra
parla di 114 ed è una cifra al ribasso. Molti sono in condizioni
gravi, trasportati laddove era possibile, tenendo conto che nella
Striscia di Gaza non ci sono gli ospedali in funzione, sono privi di
tutto e quindi anche parte dei feriti sono sicuramente a rischio
vita.
 </p>
 <p style="line-height: 108%; margin-bottom: 0.28cm;">
  Si è sparato
sugli aiuti umanitari, cioè si è sparato non solo sui palestinesi
ma su tutti coloro che li aiutano mandando cibo, vestiario - a cui
si fa appello anche dagli schermi televisivi -, tanti
dei quali sono “anime belle” che si vogliono mettere a posto la
coscienza e mandano gli aiuti umanitari.
 </p>
 <p style="line-height: 108%; margin-bottom: 0.28cm;">
  Israele ha
sparato sugli aiuti umanitari, ha sparato a te che sei solidale, a te
che non condividi quello che sta avvenendo, che non condividi il
genocidio, che non condividi l'impunità assoluta che questo Stato ha
rispetto alle leggi fondamentali, ai diritti umani, alle risoluzioni
ONU, perfino alle leggi della guerra. Uno Stato fuori legge sin dalla
nascita, nella sua costituzione, che si ritiene in condizioni di fare
tutto al di sopra e al di fuori della legge.
 </p>
 <p style="line-height: 108%; margin-bottom: 0.28cm;">
  Di tutto questo
questa strage è una pagina e non è nemmeno la pagina finale.
 </p>
 <p style="line-height: 108%; margin-bottom: 0.28cm;">
  È una
strage che proviene da mille e mille azioni di questo tipo, da
un'occupazione di 75 anni che ha prodotto, di fase in fase, stragi di
questo tipo e orrori di questo tipo. E quindi questa guerra in corso
contro il popolo palestinese è la summa, la ricapitolazione di tutte
le guerre, è come la guerra mondiale che viene adesso: la
ricapitolazione di tutte le guerre che non finiscono mai che ci sono
nel mondo.
 </p>
 <p style="line-height: 108%; margin-bottom: 0.28cm;">
  Ecco perché a
una strage senza limiti, a una guerra senza limiti, non è possibile
che gli oppressi abbiano limiti a ogni loro azione, come l'eroica azione
della resistenza palestinese del 7 ottobre e quelle che verranno  -
perché verranno, chi semina vento raccoglie tempesta - e quelle che
verranno non possono avere limiti perché combattono una guerra senza
limiti per ricondurre una possibile guerra “con i limiti”, perché
il conflitto tra imperialismo e popoli oppressi non si fermerà oggi
né domani e ce lo porteremo dietro per anni, nella storia
dell'umanità.
 </p>
 <p style="line-height: 108%; margin-bottom: 0.28cm;">
  Certo, tutti
vorremmo “l'abolizione delle guerre”, di tutte le guerre. Ma oggi, qui e ora, dobbiamo fermare una guerra
genocida, sostenere chi vi resiste che necessariamente deve fare la
sua controguerra di popolo.
 </p>
 <p style="line-height: 108%; margin-bottom: 0.28cm;">
  Fermare il regime
israeliano è interesse di tutti i popoli del mondo e non certo solo per la “solidarietà con la Palestina” ma perché è un
focolaio di infezione dentro una tendenza generale alla guerra che
tocca a tappe tutti i territori. E questo riguarda tutti e nel nostro
paese riguarda noi. Riguarda noi come masse, riguarda noi come
proletari, riguarda noi come impegnati da sempre nella lotta per gli
oppressi contro gli oppressori, nel nostro paese come in altre parti
del mondo.
 </p>
 <p style="line-height: 108%; margin-bottom: 0.28cm;">
  Alla
ricapitolazione di tutte le oppressioni occorre rispondere con la
lotta per eliminare il male che le produce: il sistema imperialista e
capitalista che produce periodicamente i mostri che lo incarnano e
mostrano la barbarie connaturata alla natura di questo sistema e, nel
nostro paese, il governo Meloni. Ma il governo Meloni è l'ultimo
arrivato, anche se, come sempre, l'ultimo arrivato cerca di superare
ogni limite dei precedenti e quindi è peggio.
 </p>
 <p style="line-height: 108%; margin-bottom: 0.28cm;">
  L'ultimo arrivato è complice.
 </p>
 <p style="line-height: 108%; margin-bottom: 0.28cm;">
  Nella stessa
pagina del manifesto in cui si parla della strage un articolo minore
dice: “inchiesta di Altraeconomia. L'Italia ha continuato ad armare
Tel Aviv”. Altraeconomia ha fatto un'inchiesta non sulle armi che
riceve Israele - Israele riceve da sempre le armi da tutti i paesi
imperialisti, con in testa i mercanti d'armi per eccellenza, lo
Stato-guerra che è l'imperialismo americano e tutti i vari
paesi imperialisti europei, le industrie belliche - dietro ogni
guerra ci sono i profitti e la guerra è un grande business, non
certo un orrore, è un grande business dei mercati delle armi. Quest'inchiesta
riguarda il periodo dopo il 7 ottobre. Altraeconomia non è andata a
scoprire le carte segrete negli archivi dell'industria bellica o in
quelli del ministero degli Interni. No, ha consultato l'Istat. Cosa
che ognuno di noi potrebbe fare.
 </p>
 <p style="line-height: 108%; margin-bottom: 0.28cm;">
  Nonostante quello che dice il
ministro Crossetto, un grassone osceno, commesso d'armi sui libri
paga dell'industria bellica, uno degli orrori, dei piccoli mostri,
nella gabbia di mostri che il nostro paese ha partorito con il
governo Meloni:
  <b>
   “Tra ottobre e
novembre l'Italia ha esportato armi e munizioni verso Israele per un
valore di 817.536 euro. 233.025 a ottobre, 584.511 a novembre”
  </b>
  .
Questo lo riporta l'Istat.
 </p>
 <p style="line-height: 108%; margin-bottom: 0.28cm;">
  Sappiamo come in
Italia ci siano state le lotte dei portuali e anche le iniziative che
invitano al boicottaggio, a sospendere la fornitura di armi ad
Israele, dai portuali di Genova, così come anche dall'ultima
manifestazione di sabato scorso a Palermo che aveva come obiettivo e
sede finale la Leonardo. E altre cose sono avvenute per opera di
tutti noi, dove il “noi” qui sta per il noi che sostiene
veramente la lotta solidale con la Palestina e la campagna di
boicottaggio, “quelli di Milano” della settimana scorsa tra il 23 e il 24 febbraio, 100.000, in maggioranza lavoratori
appartenenti alle organizzazioni sindacali di base e ai gruppi
comunisti, progressisti e rivoluzionari, che erano in piazza sabato.
 </p>
 <p style="line-height: 108%; margin-bottom: 0.28cm;">
  Anche la Rete
italiana per la pace e il disarmo denuncia tutto questo, anzi
dimostra come si possa aggirare la  legge per eludere i controlli,
per legalizzare post faestum l'invio di armi, il commercio delle armi
e in questo caso l'invio di armi ad Israele.
 </p>
 <p style="line-height: 108%; margin-bottom: 0.28cm;">
  Quindi dire che
il governo è complice è poco. È protagonista, è complice, è in
un posto di seconda fila, non che ha sparato contro i palestinesi a
Gaza - questo potrebbe essere un'esagerazione - ma sicuramente il
governo italiano, l'industria bellica italiana, sono parte di questo
sistema e di questo armamento di Israele che produce la strage di
ieri, le stragi da ottobre in poi. E le stragi future, perché è
chiaro: se non li fermi, dopo quello che abbiamo visto ieri nella
sparatoria sugli affamati, ne vedremo di peggio.
 </p>
 <p style="line-height: 108%; margin-bottom: 0.28cm;">
  Cessate il fuoco,
fermare il genocidio……. ma qui si tratta di essere parte di una
guerra, della guerra tra oppressi e oppressori, tra giustizia,
libertà, autodeterminazione dei popoli, tutta una serie di cose che
sarebbero sancite dalla Carta dell'ONU, dalla Costituzione italiana,
dai principi della Chiesa perfino (con tutta l'ipocrisia con cui possiamo
dire queste parole).
 </p>
 <p style="line-height: 108%; margin-bottom: 0.28cm;">
  Ebbene, tutto
questo viene ridotto a carta straccia dallo Stato sionista d'Israele
e occorre che noi lo gridiamo forte e chiaro e che usiamo a fondo le
armi della critica. Ma mettiamo in considerazione che per fermare la
bestia feroce, attivata dal clima generale e dalla situazione
mondiale generale, le armi della critica devono lasciare il posto alla critica delle armi. I popoli che vogliono pace e giustizia
e non vogliono vivere sotto questa oppressione dovranno rovesciare
necessariamente con le armi i governi, gli Stati che producono tutto
questo, come parte della gigantesca lotta per un diverso destino
dell'umanità.
 </p>
 <p style="line-height: 108%; margin-bottom: 0.28cm;">
  Questo tocca a
tutti. E anche se vi credete assolti, siete tutti coinvolti.
 </p>
 <p style="line-height: 108%; margin-bottom: 0.28cm;">
  E questa guerra è
la guerra che può permettere il miglioramento della situazione del
mondo, la guerra di popolo può mettere fine
all'orrore senza fine.
 </p>
 <p style="line-height: 108%; margin-bottom: 0.28cm;">
  La guerra di popolo in Palestina. La guerra di
popolo degli oppressi contro l'imperialismo. La guerra di popolo nel
nostro paese, contro il nostro governo. La Nuova Resistenza
nell'interesse non solo del futuro dell'Italia ma della Palestina,
del mondo…..
 </p>
 <div style="clear: both;">
 </div>
</div>

</div>


<div class='source'><p>Source: <a href="https://proletaricomunisti.blogspot.com/2024/03/pc-1-marzo-la-guerra-imperialista-si.html">https://proletaricomunisti.blogspot.com/2024/03/pc-1-marzo-la-guerra-imperialista-si.html</a></p></div>
</div>
</body></html>