{"title": "pc 1 marzo - Il governo Meloni/Crosetto vuole mano libera nell\u2019esportazione di armi e prova a cancellare la legge 185/90", "published time": "2024-03-01T10-36-00-01-00", "images": ["https://blogger.googleusercontent.com/img/b/R29vZ2xl/AVvXsEj4-I7j1_-L99md8STwHjMdGdu8SOTcyzCyEf7FuGyD1RMJNUzQQ5jHu3-Ap44b_D0WozWE-2iZTE20Sulct7749aF2eUIRXtf4qByHZrZh1fpiszaW4CfVXAMKnZeNHBOQFQF3ZGYtcipVbMr_AIHtkpmtoBAWePKeT7KeaYD_79ip7bniW1sqX3Xx_1LS/s640/185.png"], "content": "<div class=\"post-body entry-content\" id=\"post-body-7091607400880614345\" itemprop=\"description articleBody\">\n <p>\n </p>\n <div style=\"text-align: center;\">\n  <b>\n   <div class=\"separator\" style=\"clear: both; text-align: center;\">\n    <a href=\"https://blogger.googleusercontent.com/img/b/R29vZ2xl/AVvXsEj4-I7j1_-L99md8STwHjMdGdu8SOTcyzCyEf7FuGyD1RMJNUzQQ5jHu3-Ap44b_D0WozWE-2iZTE20Sulct7749aF2eUIRXtf4qByHZrZh1fpiszaW4CfVXAMKnZeNHBOQFQF3ZGYtcipVbMr_AIHtkpmtoBAWePKeT7KeaYD_79ip7bniW1sqX3Xx_1LS/s640/185.png\" imageanchor=\"1\" style=\"margin-left: 1em; margin-right: 1em;\">\n     <img border=\"0\" data-original-height=\"575\" data-original-width=\"640\" height=\"360\" src=\"https://blogger.googleusercontent.com/img/b/R29vZ2xl/AVvXsEj4-I7j1_-L99md8STwHjMdGdu8SOTcyzCyEf7FuGyD1RMJNUzQQ5jHu3-Ap44b_D0WozWE-2iZTE20Sulct7749aF2eUIRXtf4qByHZrZh1fpiszaW4CfVXAMKnZeNHBOQFQF3ZGYtcipVbMr_AIHtkpmtoBAWePKeT7KeaYD_79ip7bniW1sqX3Xx_1LS/s640/185.png\" srcset=\"https://blogger.googleusercontent.com/img/b/R29vZ2xl/AVvXsEj4-I7j1_-L99md8STwHjMdGdu8SOTcyzCyEf7FuGyD1RMJNUzQQ5jHu3-Ap44b_D0WozWE-2iZTE20Sulct7749aF2eUIRXtf4qByHZrZh1fpiszaW4CfVXAMKnZeNHBOQFQF3ZGYtcipVbMr_AIHtkpmtoBAWePKeT7KeaYD_79ip7bniW1sqX3Xx_1LS/s640/185.png\" width=\"400\"/>\n    </a>\n   </div>\n   <span>\n    <br/>\n   </span>\n  </b>\n </div>\n <div style=\"text-align: center;\">\n  <b>\n   <span>\n    Appello alla necessit\u00e0 della reazione popolare da parte di Alex Zanotelli\n   </span>\n  </b>\n </div>\n <p>\n </p>\n <p class=\"MsoNormal\">\n  <b>\n   Questo governo moderno fascista passo dopo passo vuole\nsmantellare tutto ci\u00f2 che rappresenta un ostacolo ai profitti fatti con la\nproduzione e vendita di armi a chiunque le voglia comprare, in violazione della\nCostituzione e delle leggi italiane come appunto la 185/90.\n   <o:p>\n   </o:p>\n  </b>\n </p>\n <p class=\"MsoNormal\">\n  **\n  <o:p>\n  </o:p>\n </p>\n <p class=\"MsoNormal\">\n  \u201c\u2026il 21 febbraio, il Senato ha approvato le modifiche alla\nlegge 185, che regola l\u2019import-export degli armamenti per cui verranno\ncancellati i meccanismi di trasparenza e controllo parlamentare sul commercio\ndi armi e sulle banche che finanziano tali operazioni. Se verr\u00e0 approvata alla\nCamera, non potremo pi\u00f9 sapere quali sono le \u00abbanche armate\u00bb.\n  <o:p>\n  </o:p>\n </p>\n <p class=\"MsoNormal\">\n  \u201cIl tutto \u00e8 stato preannunciato alcuni mesi fa dal ministro\ndella difesa Crosetto che espresse insofferenza\n  <span>\n  </span>\n </p>\n <a name=\"more\">\n </a>\n verso le \u00abbanche etiche\u00bb come\nverso le campagne Banche Armate, promosse da riviste missionarie\n <span>\n </span>\n Nigrizia,\nMissione Oggi e Mosaico di Pace. Per questo \u00e8 fondamentale la reazione popolare\na questo tentativo del governo Meloni di modificare la legge 185/90 per vendere\narmi a tutti. Mobilitiamoci, cristiani e laici, rimettiamoci insieme per\ndifendere una legge cos\u00ec preziosa in un momento cos\u00ec buio della storia umana.\u201d\n <o:p>\n </o:p>\n <p>\n </p>\n <p class=\"MsoNormal\">\n  \u201cMai il mondo ha visto cos\u00ec tante armi che producono sempre\npi\u00f9 guerre: I dati sono sempre pi\u00f9 allarmanti. Il nostro paese \u00e8 uno dei grandi\nproduttori di armi con le migliori performance in borsa. Infatti, al terzo\nposto mondiale c\u2019\u00e8 la Leonardo, ex-Finmeccanica, il cui valore in Borsa \u00e8\ntriplicato, come riporta Il sole 24 Ore, il 28 febbraio 2924. Non solo, ma\nsecondo alcune anticipazioni del Sipri di Stoccolma, le spese militari in\nEuropa nel 2023 sono arrivate a 345 miliardi di dollari, mentre le spese mondiali\nin armi sono aumentate da 2.040 miliardi del 2022 a 2.500 miliardi di dollari\nnel 2023. Siamo alla follia. Ci sta saltando una legge di \u201ccivilt\u00e0\u201d unica in\nEuropa, in un momento cos\u00ec \u2018armato\u2019 come questo. Banca Etica ha lanciato un\nappello per rimettere insieme tutte le realt\u00e0 che avevano promosso la 185/90.\u201d\n  <o:p>\n  </o:p>\n </p>\n <p class=\"MsoNormal\">\n  Alex Zanotelli\n  <o:p>\n  </o:p>\n </p>\n <p class=\"MsoNormal\">\n  <i>\n   Stralci dal il Manifesto di oggi\n   <o:p>\n   </o:p>\n  </i>\n </p>\n <div style=\"clear: both;\">\n </div>\n</div>\n", "description": "Appello alla necessit\u00e0 della reazione popolare da parte di Alex Zanotelli Questo governo moderno fascista passo dopo passo vuole smantellare...", "author": ["prolcompal"], "source": "https://proletaricomunisti.blogspot.com/2024/03/pc-1-marzo-il-governo-melonicrosetto.html"}