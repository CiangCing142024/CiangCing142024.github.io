{"title": "pc 1 marzo-\"La guerra imperialista si pu\u00f2 fermare solo se avanza la guerra popolare\"....in Palestina, in Italia, in tutto il mondo!", "published time": "2024-03-01T19-36-00-01-00", "images": ["https://blogger.googleusercontent.com/img/b/R29vZ2xl/AVvXsEhYy4FK9CXpgfkl4YdGdXbn99JPr9p38UHFa58JiUpsld-9fgsNAtORjNDBLKEI4nruEVwFAV05bTOpD-heH6jlu7vLllPkJL38In0lCw_jS5vsnD8QeoIZo7kL6GyiOGA4KSpZWgiaE4yfBdVJyN-Xx34kIDEqBWWO46rhooNcIXbKPqpadoQmgKno_R4b/s720/guerra%20popolare%20in%20Palestina%20e%20nel%20mondo.png"], "content": "<div class=\"post-body entry-content\" id=\"post-body-3569720979828903891\" itemprop=\"description articleBody\">\n <p>\n  <span>\n   <i>\n    <b>\n     da Controinformazione rossoperaia 1 marzo\n    </b>\n   </i>\n  </span>\n </p>\n <div class=\"separator\" style=\"clear: both; text-align: center;\">\n  <a href=\"https://blogger.googleusercontent.com/img/b/R29vZ2xl/AVvXsEhYy4FK9CXpgfkl4YdGdXbn99JPr9p38UHFa58JiUpsld-9fgsNAtORjNDBLKEI4nruEVwFAV05bTOpD-heH6jlu7vLllPkJL38In0lCw_jS5vsnD8QeoIZo7kL6GyiOGA4KSpZWgiaE4yfBdVJyN-Xx34kIDEqBWWO46rhooNcIXbKPqpadoQmgKno_R4b/s720/guerra%20popolare%20in%20Palestina%20e%20nel%20mondo.png\" imageanchor=\"1\" style=\"margin-left: 1em; margin-right: 1em;\">\n   <img border=\"0\" data-original-height=\"701\" data-original-width=\"720\" height=\"462\" src=\"https://blogger.googleusercontent.com/img/b/R29vZ2xl/AVvXsEhYy4FK9CXpgfkl4YdGdXbn99JPr9p38UHFa58JiUpsld-9fgsNAtORjNDBLKEI4nruEVwFAV05bTOpD-heH6jlu7vLllPkJL38In0lCw_jS5vsnD8QeoIZo7kL6GyiOGA4KSpZWgiaE4yfBdVJyN-Xx34kIDEqBWWO46rhooNcIXbKPqpadoQmgKno_R4b/s720/guerra%20popolare%20in%20Palestina%20e%20nel%20mondo.png\" srcset=\"https://blogger.googleusercontent.com/img/b/R29vZ2xl/AVvXsEhYy4FK9CXpgfkl4YdGdXbn99JPr9p38UHFa58JiUpsld-9fgsNAtORjNDBLKEI4nruEVwFAV05bTOpD-heH6jlu7vLllPkJL38In0lCw_jS5vsnD8QeoIZo7kL6GyiOGA4KSpZWgiaE4yfBdVJyN-Xx34kIDEqBWWO46rhooNcIXbKPqpadoQmgKno_R4b/s720/guerra%20popolare%20in%20Palestina%20e%20nel%20mondo.png\" width=\"474\"/>\n  </a>\n </div>\n <p>\n  <br/>\n </p>\n <p style=\"line-height: 108%; margin-bottom: 0.28cm;\">\n  \u00c8 difficile fare la Controinformazione e parlare, ad esempio, della\nstrage di Gaza senza sentire il senso di debolezza, di impotenza,\nrispetto a quello che sarebbe necessario fare.\n </p>\n <p style=\"line-height: 108%; margin-bottom: 0.28cm;\">\n  Partiamo dai\nfatti. Ieri si \u00e8 sparato sulla \u201cfolla degli affamati\u201d, come\nscrivono i giornali, spari su chi cercava pane. Le ambulanze non\nbastavano. Molti corpi di morti e feriti sono stati caricati su\ncarretti tirati da asini, altri sulle poche auto disponibili, altri\nancora sui rimorchi degli autocarri che avevano portato gli aiuti\numanitari.\n </p>\n <p style=\"line-height: 108%; margin-bottom: 0.28cm;\">\n  La sparatoria \u00e8\nstata indiscriminata. I soldati israeliani hanno sparato alla testa,\nalle gambe, all'addome. Una strage, una strage senza alibi. Una\nstrage sulle masse palestinesi che lo Stato sionista di tipo nazista\ndi Israele e i suoi soldati sono addestrati a considerare \u201canimali\u201d\ncon sembianze umane. Cos\u00ec sono visti e quindi gli si pu\u00f2 sparare\ncome in una battuta di caccia.\n </p>\n <p style=\"line-height: 108%; margin-bottom: 0.28cm;\">\n  Nessuno sa\nrealmente quanti palestinesi sono rimasti uccisi. Una prima cifra\nparla di 114 ed \u00e8 una cifra al ribasso. Molti sono in condizioni\ngravi, trasportati laddove era possibile, tenendo conto che nella\nStriscia di Gaza non ci sono gli ospedali in funzione, sono privi di\ntutto e quindi anche parte dei feriti sono sicuramente a rischio\nvita.\n </p>\n <p style=\"line-height: 108%; margin-bottom: 0.28cm;\">\n  Si \u00e8 sparato\nsugli aiuti umanitari, cio\u00e8 si \u00e8 sparato non solo sui palestinesi\nma su tutti coloro che li aiutano mandando cibo, vestiario - a cui\nsi fa appello anche dagli schermi televisivi -, tanti\ndei quali sono \u201canime belle\u201d che si vogliono mettere a posto la\ncoscienza e mandano gli aiuti umanitari.\n </p>\n <p style=\"line-height: 108%; margin-bottom: 0.28cm;\">\n  Israele ha\nsparato sugli aiuti umanitari, ha sparato a te che sei solidale, a te\nche non condividi quello che sta avvenendo, che non condividi il\ngenocidio, che non condividi l'impunit\u00e0 assoluta che questo Stato ha\nrispetto alle leggi fondamentali, ai diritti umani, alle risoluzioni\nONU, perfino alle leggi della guerra. Uno Stato fuori legge sin dalla\nnascita, nella sua costituzione, che si ritiene in condizioni di fare\ntutto al di sopra e al di fuori della legge.\n </p>\n <p style=\"line-height: 108%; margin-bottom: 0.28cm;\">\n  Di tutto questo\nquesta strage \u00e8 una pagina e non \u00e8 nemmeno la pagina finale.\n </p>\n <p style=\"line-height: 108%; margin-bottom: 0.28cm;\">\n  \u00c8 una\nstrage che proviene da mille e mille azioni di questo tipo, da\nun'occupazione di 75 anni che ha prodotto, di fase in fase, stragi di\nquesto tipo e orrori di questo tipo. E quindi questa guerra in corso\ncontro il popolo palestinese \u00e8 la summa, la ricapitolazione di tutte\nle guerre, \u00e8 come la guerra mondiale che viene adesso: la\nricapitolazione di tutte le guerre che non finiscono mai che ci sono\nnel mondo.\n </p>\n <p style=\"line-height: 108%; margin-bottom: 0.28cm;\">\n  Ecco perch\u00e9 a\nuna strage senza limiti, a una guerra senza limiti, non \u00e8 possibile\nche gli oppressi abbiano limiti a ogni loro azione, come l'eroica azione\ndella resistenza palestinese del 7 ottobre e quelle che verranno  -\nperch\u00e9 verranno, chi semina vento raccoglie tempesta - e quelle che\nverranno non possono avere limiti perch\u00e9 combattono una guerra senza\nlimiti per ricondurre una possibile guerra \u201ccon i limiti\u201d, perch\u00e9\nil conflitto tra imperialismo e popoli oppressi non si fermer\u00e0 oggi\nn\u00e9 domani e ce lo porteremo dietro per anni, nella storia\ndell'umanit\u00e0.\n </p>\n <p style=\"line-height: 108%; margin-bottom: 0.28cm;\">\n  Certo, tutti\nvorremmo \u201cl'abolizione delle guerre\u201d, di tutte le guerre. Ma oggi, qui e ora, dobbiamo fermare una guerra\ngenocida, sostenere chi vi resiste che necessariamente deve fare la\nsua controguerra di popolo.\n </p>\n <p style=\"line-height: 108%; margin-bottom: 0.28cm;\">\n  Fermare il regime\nisraeliano \u00e8 interesse di tutti i popoli del mondo e non certo solo per la \u201csolidariet\u00e0 con la Palestina\u201d ma perch\u00e9 \u00e8 un\nfocolaio di infezione dentro una tendenza generale alla guerra che\ntocca a tappe tutti i territori. E questo riguarda tutti e nel nostro\npaese riguarda noi. Riguarda noi come masse, riguarda noi come\nproletari, riguarda noi come impegnati da sempre nella lotta per gli\noppressi contro gli oppressori, nel nostro paese come in altre parti\ndel mondo.\n </p>\n <p style=\"line-height: 108%; margin-bottom: 0.28cm;\">\n  Alla\nricapitolazione di tutte le oppressioni occorre rispondere con la\nlotta per eliminare il male che le produce: il sistema imperialista e\ncapitalista che produce periodicamente i mostri che lo incarnano e\nmostrano la barbarie connaturata alla natura di questo sistema e, nel\nnostro paese, il governo Meloni. Ma il governo Meloni \u00e8 l'ultimo\narrivato, anche se, come sempre, l'ultimo arrivato cerca di superare\nogni limite dei precedenti e quindi \u00e8 peggio.\n </p>\n <p style=\"line-height: 108%; margin-bottom: 0.28cm;\">\n  L'ultimo arrivato \u00e8 complice.\n </p>\n <p style=\"line-height: 108%; margin-bottom: 0.28cm;\">\n  Nella stessa\npagina del manifesto in cui si parla della strage un articolo minore\ndice: \u201cinchiesta di Altraeconomia. L'Italia ha continuato ad armare\nTel Aviv\u201d. Altraeconomia ha fatto un'inchiesta non sulle armi che\nriceve Israele - Israele riceve da sempre le armi da tutti i paesi\nimperialisti, con in testa i mercanti d'armi per eccellenza, lo\nStato-guerra che \u00e8 l'imperialismo americano e tutti i vari\npaesi imperialisti europei, le industrie belliche - dietro ogni\nguerra ci sono i profitti e la guerra \u00e8 un grande business, non\ncerto un orrore, \u00e8 un grande business dei mercati delle armi. Quest'inchiesta\nriguarda il periodo dopo il 7 ottobre. Altraeconomia non \u00e8 andata a\nscoprire le carte segrete negli archivi dell'industria bellica o in\nquelli del ministero degli Interni. No, ha consultato l'Istat. Cosa\nche ognuno di noi potrebbe fare.\n </p>\n <p style=\"line-height: 108%; margin-bottom: 0.28cm;\">\n  Nonostante quello che dice il\nministro Crossetto, un grassone osceno, commesso d'armi sui libri\npaga dell'industria bellica, uno degli orrori, dei piccoli mostri,\nnella gabbia di mostri che il nostro paese ha partorito con il\ngoverno Meloni:\n  <b>\n   \u201cTra ottobre e\nnovembre l'Italia ha esportato armi e munizioni verso Israele per un\nvalore di 817.536 euro. 233.025 a ottobre, 584.511 a novembre\u201d\n  </b>\n  .\nQuesto lo riporta l'Istat.\n </p>\n <p style=\"line-height: 108%; margin-bottom: 0.28cm;\">\n  Sappiamo come in\nItalia ci siano state le lotte dei portuali e anche le iniziative che\ninvitano al boicottaggio, a sospendere la fornitura di armi ad\nIsraele, dai portuali di Genova, cos\u00ec come anche dall'ultima\nmanifestazione di sabato scorso a Palermo che aveva come obiettivo e\nsede finale la Leonardo. E altre cose sono avvenute per opera di\ntutti noi, dove il \u201cnoi\u201d qui sta per il noi che sostiene\nveramente la lotta solidale con la Palestina e la campagna di\nboicottaggio, \u201cquelli di Milano\u201d della settimana scorsa tra il 23 e il 24 febbraio, 100.000, in maggioranza lavoratori\nappartenenti alle organizzazioni sindacali di base e ai gruppi\ncomunisti, progressisti e rivoluzionari, che erano in piazza sabato.\n </p>\n <p style=\"line-height: 108%; margin-bottom: 0.28cm;\">\n  Anche la Rete\nitaliana per la pace e il disarmo denuncia tutto questo, anzi\ndimostra come si possa aggirare la  legge per eludere i controlli,\nper legalizzare post faestum l'invio di armi, il commercio delle armi\ne in questo caso l'invio di armi ad Israele.\n </p>\n <p style=\"line-height: 108%; margin-bottom: 0.28cm;\">\n  Quindi dire che\nil governo \u00e8 complice \u00e8 poco. \u00c8 protagonista, \u00e8 complice, \u00e8 in\nun posto di seconda fila, non che ha sparato contro i palestinesi a\nGaza - questo potrebbe essere un'esagerazione - ma sicuramente il\ngoverno italiano, l'industria bellica italiana, sono parte di questo\nsistema e di questo armamento di Israele che produce la strage di\nieri, le stragi da ottobre in poi. E le stragi future, perch\u00e9 \u00e8\nchiaro: se non li fermi, dopo quello che abbiamo visto ieri nella\nsparatoria sugli affamati, ne vedremo di peggio.\n </p>\n <p style=\"line-height: 108%; margin-bottom: 0.28cm;\">\n  Cessate il fuoco,\nfermare il genocidio\u2026\u2026. ma qui si tratta di essere parte di una\nguerra, della guerra tra oppressi e oppressori, tra giustizia,\nlibert\u00e0, autodeterminazione dei popoli, tutta una serie di cose che\nsarebbero sancite dalla Carta dell'ONU, dalla Costituzione italiana,\ndai principi della Chiesa perfino (con tutta l'ipocrisia con cui possiamo\ndire queste parole).\n </p>\n <p style=\"line-height: 108%; margin-bottom: 0.28cm;\">\n  Ebbene, tutto\nquesto viene ridotto a carta straccia dallo Stato sionista d'Israele\ne occorre che noi lo gridiamo forte e chiaro e che usiamo a fondo le\narmi della critica. Ma mettiamo in considerazione che per fermare la\nbestia feroce, attivata dal clima generale e dalla situazione\nmondiale generale, le armi della critica devono lasciare il posto alla critica delle armi. I popoli che vogliono pace e giustizia\ne non vogliono vivere sotto questa oppressione dovranno rovesciare\nnecessariamente con le armi i governi, gli Stati che producono tutto\nquesto, come parte della gigantesca lotta per un diverso destino\ndell'umanit\u00e0.\n </p>\n <p style=\"line-height: 108%; margin-bottom: 0.28cm;\">\n  Questo tocca a\ntutti. E anche se vi credete assolti, siete tutti coinvolti.\n </p>\n <p style=\"line-height: 108%; margin-bottom: 0.28cm;\">\n  E questa guerra \u00e8\nla guerra che pu\u00f2 permettere il miglioramento della situazione del\nmondo, la guerra di popolo pu\u00f2 mettere fine\nall'orrore senza fine.\n </p>\n <p style=\"line-height: 108%; margin-bottom: 0.28cm;\">\n  La guerra di popolo in Palestina. La guerra di\npopolo degli oppressi contro l'imperialismo. La guerra di popolo nel\nnostro paese, contro il nostro governo. La Nuova Resistenza\nnell'interesse non solo del futuro dell'Italia ma della Palestina,\ndel mondo\u2026..\n </p>\n <div style=\"clear: both;\">\n </div>\n</div>\n", "description": "da Controinformazione rossoperaia 1 marzo  \u00c8 difficile fare la Controinformazione e parlare, ad esempio, della strage di Gaza senza sentire...", "author": ["prolcomra"], "source": "https://proletaricomunisti.blogspot.com/2024/03/pc-1-marzo-la-guerra-imperialista-si.html"}