{"title": "pc 1 marzo-Pisa: sempre pi\u00f9 necessario e urgente concentrare la lotta a questo governo di polizia! da Controinfo rossoperaia del 1 marzo", "published time": "2024-03-01T21-57-00-01-00", "images": ["https://blogger.googleusercontent.com/img/b/R29vZ2xl/AVvXsEiDQVGMjIWweQwAC10fsmP7nIK-ryRlD0bfgMttWwVZyJyZvMGwtt8P-R-iRdgZ2MIpA5c-DG9DVy3BggIdhRuLWdSNx-kyt2tSgBJ0vck_KGqBWqtN2dcYiGajNZ5an3uwFqc-9GsLFfzgHI4jhHoUG3a_cmoP_MPq_h0xhoogcaFemJrXcnXHTtNhJe2x/s622/manif%20dopo%20Pisa.jpg"], "content": "<div class=\"post-body entry-content\" id=\"post-body-8860830245483527344\" itemprop=\"description articleBody\">\n <p>\n </p>\n <div class=\"separator\" style=\"clear: both; text-align: center;\">\n  <a href=\"https://blogger.googleusercontent.com/img/b/R29vZ2xl/AVvXsEiDQVGMjIWweQwAC10fsmP7nIK-ryRlD0bfgMttWwVZyJyZvMGwtt8P-R-iRdgZ2MIpA5c-DG9DVy3BggIdhRuLWdSNx-kyt2tSgBJ0vck_KGqBWqtN2dcYiGajNZ5an3uwFqc-9GsLFfzgHI4jhHoUG3a_cmoP_MPq_h0xhoogcaFemJrXcnXHTtNhJe2x/s622/manif%20dopo%20Pisa.jpg\" imageanchor=\"1\" style=\"margin-left: 1em; margin-right: 1em;\">\n   <img border=\"0\" data-original-height=\"355\" data-original-width=\"622\" height=\"268\" src=\"https://blogger.googleusercontent.com/img/b/R29vZ2xl/AVvXsEiDQVGMjIWweQwAC10fsmP7nIK-ryRlD0bfgMttWwVZyJyZvMGwtt8P-R-iRdgZ2MIpA5c-DG9DVy3BggIdhRuLWdSNx-kyt2tSgBJ0vck_KGqBWqtN2dcYiGajNZ5an3uwFqc-9GsLFfzgHI4jhHoUG3a_cmoP_MPq_h0xhoogcaFemJrXcnXHTtNhJe2x/s622/manif%20dopo%20Pisa.jpg\" srcset=\"https://blogger.googleusercontent.com/img/b/R29vZ2xl/AVvXsEiDQVGMjIWweQwAC10fsmP7nIK-ryRlD0bfgMttWwVZyJyZvMGwtt8P-R-iRdgZ2MIpA5c-DG9DVy3BggIdhRuLWdSNx-kyt2tSgBJ0vck_KGqBWqtN2dcYiGajNZ5an3uwFqc-9GsLFfzgHI4jhHoUG3a_cmoP_MPq_h0xhoogcaFemJrXcnXHTtNhJe2x/s622/manif%20dopo%20Pisa.jpg\" width=\"469\"/>\n  </a>\n </div>\n <br/>\n <div class=\"separator\" style=\"clear: both; text-align: center;\">\n  <br/>\n </div>\n <br/>\n <p>\n </p>\n <p style=\"line-height: 108%; margin-bottom: 0.28cm;\">\n  Le violente cariche della polizia, in particolare contro gli studenti\ndi Pisa che manifestavano per la Palestina in occasione della\ngiornata dello sciopero generale del 23 Febbraio indetto dei\nsindacati di base - ma ricordiamo che la polizia ha attaccato anche i\ncortei a Firenze, a Catania - hanno subito suscitato in tutto il\npaese da un lato una grande indignazione a livello di massa e\ndall'altro una grande pi\u00f9 che giusta solidariet\u00e0 che subito si \u00e8\nvista la sera stessa a Pisa, quando migliaia di persone, di giovani,\ndi studenti, di lavoratori, di donne, hanno di fatto invaso, in\nprotesta solidale, la piazza dei Cavalieri, quella stessa piazza che\nla mattina, a suon di manganello, i poliziotti avevano impedito agli\nstudenti di raggiungere, una manifestazione che si \u00e8 espressa anche\nnell'ambito della grandissima manifestazione che c'\u00e8 stata\nall'indomani, il 24 Febbraio a Milano per la Palestina e che \u00e8\ncontinuata fino ad oggi con molteplici iniziative che ci sono state\nnelle scuole, nell'universit\u00e0, con striscioni, cartelli, assemblee\ndegli studenti, prese di posizione anche dei docenti, dei lavoratori,\nnelle occupazioni pi\u00f9 che giuste che gli studenti stanno facendo (ad\nesempio a Milano sono state occupate 5 scuole superiori in\nquesti giorni).\n </p>\n <p style=\"line-height: 108%; margin-bottom: 0.28cm;\">\n  Quindi la solidariet\u00e0 continua.\n </p>\n <p style=\"line-height: 108%; margin-bottom: 0.28cm;\">\n  In questo quadro\nil presidente della Repubblica, Mattarella, \u00e8 stato di fatto\nobbligato a dover prendere posizione parlando di \u201cfallimento\u201d,\nriferendosi ai manganelli usati contro gli studenti che hanno il\ndiritto di manifestare e di esprimere il loro pensiero secondo quella\nche \u00e8 la Costituzione ancora vigente in questo paese. Il presidente\ndella Repubblica poi ha chiamato all'ordine il ministro Piantedosi\nperch\u00e9 riferisse su quanto accaduto.\n </p>\n <p style=\"line-height: 108%; margin-bottom: 0.28cm;\">\n  Ma al contrario,\nda parte del governo, a cominciare dalla Meloni per continuare con i\nvari ministri, da Salvini allo stesso Piantedosi che ieri ha parlato\nalle camere, invece l'atteggiamento \u00e8 stato tutt'altro: da un\nsilenzio assolutamente arrogante della Meloni fino a qualche giorno\nfa, che poi, nell'ambito di una intervista che ha fatto al\nTelegiornale della Rai asservita, a una domanda del giornalista su\nquesti eventi ha subito preso posizione a difesa della della polizia,\ndicendo che assolutamente non deve essere criminalizzata, e\ndall'altra ha fatto uscire ancora una volta quella che \u00e8 la sua\nnatura fascista, ideologica, politica, ma anche in generale del\ngoverno di cui \u00e8 a capo, quando dice che comunque in questo paese\nnessuno impedisce di manifestare e anzi l'Italia \u00e8 un paese in cui\nancora \u00e8 permesso manifestare per la Palestina quando ci sono invece\npaesi in cui non \u00e8 pi\u00f9 permesso, come a dire che se fino ad oggi ci\nsono state le manifestazioni per la Palestina \u00e8 perch\u00e9 noi \u2013\ngoverno- ve lo abbiamo permesso, ma potremmo anche decidere di non\nfarvi pi\u00f9 manifestare per questo.\n </p>\n <p style=\"line-height: 108%; margin-bottom: 0.28cm;\">\n  Quindi anche una\nsorta di minaccia fascista. E non a caso anche la proposta di\nlegge che la Lega di Salvini ha gi\u00e0 presentato, volta a impedire le\nmanifestazioni di fatto per la Palestina, strumentalizzando la\nquestione dell'antisionismo, \u00e8 sicuramente un passo in avanti, un\ntassello in avanti di questa marcia che il governo vuole mettere in\natto, man mano, restringendo sempre di pi\u00f9 tutti gli spazi\ndemocratici e imponendo sempre di pi\u00f9 uno Stato di polizia, di cui\nuna delle manifestazioni gravissime \u00e8 stato proprio quello che \u00e8\nsuccesso a Pisa.\n </p>\n <p style=\"line-height: 108%; margin-bottom: 0.28cm;\">\n  Dall'altro lato c'\u00e8 stato anche il disprezzo arrogante nei confronti dei manifestanti, degli\nstudenti attaccati violentemente dalla polizia, che ha espresso lo stesso Piantedosi quando ha riferito alle camere di ieri,\nconfermando la natura reazionaria e fascista di questo governo,\ndicendo da un lato anche fesserie, quindi balle, come abbiamo detto\naltre volte in queste Controinformazione - e quella di dire balle \u00e8\nproprio un marchio di fabbrica di questo governo, a cominciare dalla\nfascistella della Garbatella Meloni - ma soprattutto spostando\ncostantemente l'attenzione dai ragazzi manganellati in modo inaudito,\ncome hanno detto gli stessi docenti che in diretta hanno assistito\nalle cariche della polizia, per criminalizzarli e per difendere\ninvece una polizia che \"verrebbe costantemente attaccata in questo\npaese\".\n </p>\n <p style=\"line-height: 108%; margin-bottom: 0.28cm;\">\n  Il Ministro ha\ndetto: \u201cconsentitemi di sottolineare il diritto degli appartenenti\nalle forze di polizia di non subire processi sommari. Sono lavoratori\nche meritano il massimo rispetto. La gestione dell'ordine pubblico \u00e8\nun impegno quotidiano, delicato e non privo di rischi, svolto con la\nmassima dedizione dalle donne e dagli uomini in divisa\u201d.\n </p>\n <p style=\"line-height: 108%; margin-bottom: 0.28cm;\">\n  E qui ci sarebbe\nsubito da dire che questa gestione dell'ordine pubblico \u201csvolta con\ndedizione\u201d, in realt\u00e0 poi si cancella totalmente quando a Roma,\ncome \u00e8 successo proprio due sere fa, viene fatto un nuovo raduno di\nfascisti che inneggiano al fascismo con saluti romani, protetti da\ncordoni delle forze dell'ordine e nessuno li denuncia, nessuno li\nmanganella, nessuno gli impedisce di manifestare. E questi sarebbero\nappunto i lavoratori che meriterebbero il massimo rispetto e che\nsvolgerebbero con la \u201d massima dedizione\u201d il loro lavoro, avendo\ngiurato su una Costituzione che vieta l'apologia di fascismo?\n </p>\n <p style=\"line-height: 108%; margin-bottom: 0.28cm;\">\n  Ancora\nPiantedosi: \u201c ancora c'\u00e8 un clima di crescente aggressivit\u00e0 nei\nconfronti delle forze dell'ordine che ha lo scopo di alzare il\nlivello di contrapposizione tra la piazza e le istituzioni\u201d.\n </p>\n <p style=\"line-height: 108%; margin-bottom: 0.28cm;\">\n  E chi avrebbe\nquesto scopo?\n </p>\n <p style=\"line-height: 108%; margin-bottom: 0.28cm;\">\n  Piantedosi non lo\ndice naturalmente. E quindi o \u00e8 una fesseria, una balla, o andrebbe\ncome minimo indagato per omert\u00e0.\n </p>\n <p style=\"line-height: 108%; margin-bottom: 0.28cm;\">\n  Nella sua\ninformativa alle camere di fatto ha poi accusato costantemente gli\nstudenti che non avrebbero rispettato la legge, che avrebbero violato\nla legge a Pisa perch\u00e8 non era stato presentato alcun preavviso alla\nquestura. Dice il ministro. \u201cil rischio di violenza \u00e8 pari a zero\nse i manifestanti non pongono in essere comportamenti pericolosi\u201d.\nQuindi Piantedosi lascia intendere che i giovani studenti\nmanganellati che protestavano contro il genocidio in atto in\nPalestina avrebbero messo in atto comportamenti pericolosi e che\nquindi se la sarebbero cercata.\n </p>\n <p style=\"line-height: 108%; margin-bottom: 0.28cm;\">\n  Ma non solo.\nInoltre andavano manganellati perch\u00e9 erano i poliziotti quelli che\nsi dovevano salvare quando Piantedosi dice che: \u201cper garantire\nl'incolumit\u00e0 degli operatori di polizia, compressi contro\nl'automezzo collegato alle loro spalle, veniva effettuata una carica\ndi alleggerimento, consentendo al personale di avanzare di qualche\nmetro e di allentare cos\u00ec la pressione dei manifestanti\u201d.\n </p>\n <p style=\"line-height: 108%; margin-bottom: 0.28cm;\">\n  E dopo queste\nparole vergognose ha il coraggio di dire che il governo non ha\nnessuna intenzione, per\u00f2, di reprimere il dissenso!\n </p>\n <p style=\"line-height: 108%; margin-bottom: 0.28cm;\">\n  Ma rimaniamo sull'accusa di non avere preavvisato la manifestazione e\nrispondiamo con le parole del costituzionalista Zagrebelsky che in\nun'intervista al quotidiano la Repubblica descrive esattamente la\nprocedura prescritta dall'articolo 17 della Costituzione italiana in\nmerito alle manifestazioni pubbliche che dice s\u00ec, quelle\nmanifestazioni devono essere preavvisate almeno tre giorni prima, ma\nnon \"autorizzate\" ma solo \"comunicate\" perch\u00e9 le autorit\u00e0 possono avere il\ntempo di organizzare ci\u00f2 che serve affinch\u00e9 si possano tenere senza\nostacoli. Secondo, se non c'\u00e8 stato questo preavviso, allora\neventualmente solo chi organizza potrebbe essere denunciato e non\ntutti coloro che partecipano e men che meno essere bastonati,\nmanganellati, come \u00e8 successo agli studenti a Pisa.\n </p>\n <p style=\"line-height: 108%; margin-bottom: 0.28cm;\">\n  Quel che\nPiantedosi non dice \u00e8 che non \u00e8 scritto da nessuna parte che chi\nprotesta senza avere preavvisato debba essere manganellato,\nutilizzando di fatto in maniera assolutamente vergognosa e\nstrumentale, cos\u00ec come ha fatto pure la Meloni o Salvini, l'uso dei\ndue paesi e due misure quando si parla di raduni fascisti o quando si\nsalvaguardano settori in protesta, che per\u00f2 rientrano per esempio\nnell'elettorato della Meloni, che non vengono n\u00e9 manganellati, n\u00e9\ndenunciati, niente di questo genere.\n </p>\n <p style=\"line-height: 108%; margin-bottom: 0.28cm;\">\n  Quindi tutto il\ndiscorso di Piantedosi \u00e8 impregnato dalla concezione ideologica e\npolitica da Stato di polizia di questo governo di stampo fascista, e\ncio\u00e8 che si pu\u00f2 manifestare solo se lo Stato - cio\u00e8 questo governo\ne cio\u00e8 la polizia, l'apparato repressivo al servizio di questo\ngoverno - lo permette. E questa \u00e8 la sostanza anche del discorso che\nha fatto la Meloni nell'intervista di alcune sere fa.\n </p>\n <p style=\"line-height: 108%; margin-bottom: 0.28cm;\">\n  Questo\nnaturalmente \u00e8 una manifestazione chiara del moderno fascismo che\navanza in questo paese da parte di questo governo che rappresenta la\nparte pi\u00f9 reazionaria della borghesia al potere.\n </p>\n <p style=\"line-height: 108%; margin-bottom: 0.28cm;\">\n  E quindi davanti\na tutto questo non possiamo che continuare la denuncia costante in\nogni ambito, in ogni luogo, in ogni iniziativa, in ogni lotta e\ndall'altro continuare a manifestare, a mobilitarci, cos\u00ec come sta\nsuccedendo in questi giorni in questo paese e questo \u00e8,\nnaturalmente, tutto positivo.\n </p>\n <p style=\"line-height: 108%; margin-bottom: 0.28cm;\">\n  Organizzarci e costruire anche quell'unit\u00e0 di azione che \u00e8 sempre pi\u00f9\nnecessaria per lottare contro il moderno fascismo che la borghesia\ndominante ci vuole imporre in ogni ambito.\n </p>\n <div style=\"clear: both;\">\n </div>\n</div>\n", "description": "Le violente cariche della polizia, in particolare contro gli studenti di Pisa che manifestavano per la Palestina in occasione della giorn...", "author": ["prolcomra"], "source": "https://proletaricomunisti.blogspot.com/2024/03/pc-1-marzo-pisa-sempre-piu-necessario-e.html"}