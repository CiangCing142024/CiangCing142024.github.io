{"title": "pc 24 marzo - L'attentato di Mosca", "published time": "2024-03-24T20:12:00+08:00", "images": [], "content": "<div class=\"post-body entry-content\" id=\"post-body-796649350910393200\" itemprop=\"description articleBody\">\n <p>\n  <span>\n   <b>\n    L'orribile attentato di Mosca \u00e8 di matrice imperialista Usa/Europa, Ucraina - gli autori chiunque siano, servono la campagna di guerra contro l'mperialismo russo - in corso da parte di Usa e Vertici europei/Nato - Italia compresa.\n   </b>\n  </span>\n </p>\n <p>\n  <span>\n   <b>\n    Esso \u00e8 tutto dentro l'accelerazione dei preparativi di guerra interimperialista mondiale che costruisce e cerca pretesti per accelerarla\n   </b>\n  </span>\n </p>\n <p>\n  <span>\n   <b>\n    Esso vuole giustificare all'interno dei paesi imperialisti, Italia compresa, misure 'antiterrorismo' e pro guerra per imporre le decisioni e l'azione dei governi e dei parlamenti e colpire l'opposizione proletaria, popolare, antimperialista e rivoluzionaria alla guerra\n   </b>\n  </span>\n </p>\n <p>\n  <span>\n   <b>\n    proletari comunisti/PCm Italia\n   </b>\n  </span>\n </p>\n <p>\n  <span>\n   <b>\n    24 marzo 2024\n    <br/>\n   </b>\n  </span>\n </p>\n <p>\n  <span>\n   <b>\n    ----\n   </b>\n  </span>\n </p>\n <p>\n  <span>\n   <b>\n    <span>\n    </span>\n    <span>\n     A\n    </span>\n   </b>\n  </span>\n  <span>\n   <b>\n    lcune prime osservazioni tratta da Contropiano\n   </b>\n   <b>\n    <br/>\n   </b>\n  </span>\n </p>\n <p align=\"justify\">\n  <span>\n   <span>\n    \u201cHa\n   </span>\n   <span>\n    <span style=\"font-family: Liberation Serif, serif;\">\n     stato l\u2019Isis, e basta\u201d.\n    </span>\n   </span>\n  </span>\n </p>\n <p align=\"justify\">\n  <span>\n   <span style=\"font-family: Liberation Serif, serif;\">\n    L\u2019ordine\ndi scuderia per i media occidentali \u00e8 partito direttamente dalla\nCasa Bianca.\n   </span>\n  </span>\n </p>\n <p align=\"justify\">\n  <span>\n   <span style=\"font-family: Liberation Serif, serif;\">\n    <span>\n     La\nvicepresidente Kamala Harris, con un\u2019intervista a\n    </span>\n    <span>\n     <i>\n      Abc\nnews\n     </i>\n    </span>\n    <span>\n     ha detto che \u201c\n    </span>\n    <span>\n     <i>\n      non\nc\u2019\u00e8 nessuna prova che Kiev sia dietro l\u2019attentato\n     </i>\n    </span>\n    <span>\n     .\n    </span>\n    <span>\n     <i>\n      Quello che sappiamo \u00e8 che l\u2019Isis-K\n\u00e8 responsabile di quanto accaduto\n     </i>\n    </span>\n    <span>\n     \u201c.\n    </span>\n   </span>\n  </span>\n </p>\n <p align=\"justify\">\n  <span>\n   <span style=\"font-family: Liberation Serif, serif;\">\n    <span>\n     Il\nCremlino dice l\u2019esatto opposto, ma sulla base di qualche dato\ndecisamente pi\u00f9 concreto, anche se\n     <span>\n     </span>\n    </span>\n   </span>\n  </span>\n </p>\n <a name=\"more\">\n </a>\n <span>\n  <span style=\"font-family: Liberation Serif, serif;\">\n   <span>\n    naturalmente da confermare, ecc.\nIn fondo ha preso i quattro indiziati su una Renault mentre correvano\ndalle parti di Bryansk.\n    <span>\n    </span>\n   </span>\n  </span>\n </span>\n <p>\n </p>\n <p align=\"justify\">\n  <span>\n   <span style=\"font-family: Liberation Serif, serif;\">\n    Dai\n    <a href=\"https://www.blogger.com/u/1/#\">\n     video pubblicati su diversi\ncanali si vede un primo fermato\n    </a>\n    che risponde alle domande dopo\naver subito pi\u00f9 di qualche schiaffo. In un altro, un uomo\n\u201cproveniente dal Tajikistan\u201d ma entrato dalla Turchia, afferma di\nesser stato pagato 5.000 euro, come anticipo, per partecipare\nall\u2019azione.\n   </span>\n  </span>\n </p>\n <p align=\"justify\">\n  <span>\n   <span style=\"font-family: Liberation Serif, serif;\">\n    Impossibile\ndire, da qui (ma anche\n   </span>\n  </span>\n  <span>\n  </span>\n  <span>\n   <span style=\"font-family: Liberation Serif, serif;\">\n    dalle\nredazioni dei media mainstream) se le dichiarazioni corrispondono al\nvero o sono state estorte, ma \u2013 appunto \u2013 un po\u2019 di sangue freddo\nnell\u2019esaminare \u201cle prove\u201d sarebbe consigliabile.\n   </span>\n  </span>\n </p>\n <p align=\"justify\">\n  <span>\n   <span style=\"font-family: Liberation Serif, serif;\">\n    E\ninvece no. \u201c\n   </span>\n  </span>\n  <span>\n   <span style=\"font-family: Liberation Serif, serif;\">\n    <i>\n     Ha\nstato l\u2019Isis, l\u2019Ucraina non c\u2019entra, \u00e8 Putin che vuole usare\nanche questo attentato per legittimare la guerra\n    </i>\n   </span>\n  </span>\n  <span>\n   \u201d\n  </span>\n  <span>\n   <span style=\"font-family: Liberation Serif, serif;\">\n    .\n   </span>\n  </span>\n </p>\n <p align=\"justify\">\n  <span>\n   <span style=\"font-family: Liberation Serif, serif;\">\n    Certamente\nci sono precedenti che spingono per trovare il colpevole nell\u2019Isis\no qualcosa che gli somigli. Molte altre volte da islamisti\n   </span>\n  </span>\n  <span>\n  </span>\n  <span>\n   <span style=\"font-family: Liberation Serif, serif;\">\n    ci\nsono stati attacchi contro obiettivi russi; le stesse modalit\u00e0\ndell\u2019assalto sono quasi un marchio di fabbrica; la nazionalit\u00e0 dei\nfermati \u2013 o almeno di uno di essi \u2013 porterebbe alle repubbliche\nex sovietiche di fede islamica.\n   </span>\n  </span>\n </p>\n <p align=\"justify\">\n  <span>\n   <span style=\"font-family: Liberation Serif, serif;\">\n    La\nstessa Isis ha diramato una rivendicazione con tanto di video dei\nquattro attentatori. Ma sicuramente \u00e8 un video \u201cstrano\u201d, fuori\ndalla tradizione e dal \u201cmarchio di fabbrica\u201d.\n   </span>\n  </span>\n </p>\n <p align=\"justify\">\n  <span>\n   <span style=\"font-family: Liberation Serif, serif;\">\n    In\nprimo luogo i volti sono oscurati in modo da renderli\nirriconoscibili. Il che \u00e8 alquanto inutile, oltre che senza\nprecedenti (un po\u2019 di gloria ai \u201cmartiri\u201d \u00e8 sempre d\u2019obbligo),\nvisto che l\u2019assalto al Crocus City Hall \u00e8 stato condotto a viso\nscoperto, sotto lo sguardo di decine di telecamere di sorveglianza e\ndi cellulari accesi ai primi spari.\n   </span>\n  </span>\n  <span>\n   Insomma,\ni quattro del video Isis potrebbero benissimo essere degli \u201cattori\u201d\ncamuffati alla bell\u2019e meglio.\n  </span>\n </p>\n <p align=\"justify\">\n  <span>\n   <span style=\"font-family: Liberation Serif, serif;\">\n    <span>\n     Un\u2019analisi\ndettagliata \u00e8 stata fatta per\u00f2 da Toni Capuozzo, ex inviato di\nguerra, Mediaset, in ogni caso attento conoscitore del mondo islamico\n\u201chard\u201d. E fa notare anche lui parecchie incongruenze:\n    </span>\n   </span>\n  </span>\n  <span>\n   \u201c\n  </span>\n  <span>\n   <i>\n    Qui\nbisogna essere prudenti, perch\u00e8 l\u2019Europa \u00e8 sull\u2019orlo della\nguerra che si sta combattendo in Ucraina. Ma la fotografia della\nrivendicazione dell\u2019Isis ha qualcosa che non mi convince. Passi per\ni cappellini da baseball, passi per la \u201cshuhada\u201d, il versetto\nstampato sulla bandiera, troppo stretta per contenerla.\n   </i>\n  </span>\n  <i style='color: #333333; font-family: \"Liberation Serif\", serif; text-align: left;'>\n   Quello\nche non torna \u00e8 l\u2019indice alzato a indicare l\u2019unicit\u00e0 di Dio. Lo\nabbiamo visto in mille foto, ma \u00e8 un gesto fatto con la mano destra.\n  </i>\n  <i style='color: #333333; font-family: \"Liberation Serif\", serif; text-align: left;'>\n   La\nsinistra nell\u2019 Islam \u00e8 impura, destinata a compiti pi\u00f9 umili,\ntanto che persino i mancini vengono esortati a utilizzare la destra.\nE qui il gesto sacro viene compiuto con la sinistra. Cosa spiegabile\nsolo con un selfie, scattato dal primo a destra. Un po\u2019 artigianale\nper un gruppo che sta per compiere un\u2019azione del genere.\n  </i>\n </p>\n <p align=\"left\">\n  <span>\n   <span style=\"font-family: Liberation Serif, serif;\">\n    <i>\n     E\nqui chiedo aiuto a chi ne sa pi\u00f9 di me: la scritta sulla bandiera \u00e8\ngiusta. Se la fotografia \u00e8 speculare dovrebbe rovesciarsi anche la\nscritta, no?\n    </i>\n    \u201d\n   </span>\n  </span>\n </p>\n <p align=\"justify\">\n  <span>\n   <span style=\"font-family: Liberation Serif, serif;\">\n    Sicuramente\ns\u00ec, a meno che ci sia stato un gran lavoro di montaggio video\n(completamente inutile, come per i volti oscurati).\n   </span>\n  </span>\n </p>\n <p align=\"justify\">\n  <span>\n   <span style=\"font-family: Liberation Serif, serif;\">\n    *****\n   </span>\n  </span>\n </p>\n <p align=\"justify\">\n  <span>\n   <span style=\"font-family: Liberation Serif, serif;\">\n    Tornando\nagli uomini in carne e ossa fermati dalle parti di Bryansk, Mosca\nafferma che stavano andando in Ucraina, mentre Kiev giura\n   </span>\n  </span>\n  <span>\n  </span>\n  <span>\n   <span style=\"font-family: Liberation Serif, serif;\">\n    che\nerano diretti in Bielorussia (la macchina aveva la targa di quel\npaese), accennando quindi a una possibile operazione \u201cfalse flag\u201d\n(in pratica: \u201c\n   </span>\n  </span>\n  <span>\n   <span style=\"font-family: Liberation Serif, serif;\">\n    <i>\n     l\u2019attentato\nse lo sono fatto i russi da soli\n    </i>\n   </span>\n  </span>\n  <span>\n   \u201d\n  </span>\n  <span>\n   <span style=\"font-family: Liberation Serif, serif;\">\n    ).\n   </span>\n  </span>\n </p>\n <p align=\"justify\">\n  <span>\n   <span style=\"font-family: Liberation Serif, serif;\">\n    C\u2019\u00e8\nda ricordare che questo \u00e8 il ritornello ucraino per tutti gli\nattentati anti-russi. Hanno detto la stessa cosa per il camion bomba\nsul ponte di Kersh, per il gasdotto NordStream fatto saltare nel\nBaltico, per l\u2019omicidio della figlia di Dugin, ecc.\n   </span>\n  </span>\n  <span>\n   Salvo\npoi rivendicare a se stessi il merito di quelle operazioni.\n  </span>\n </p>\n <p align=\"justify\">\n  <span>\n   <span style=\"font-family: Liberation Serif, serif;\">\n    Carte\nstradali alla mano, da Mosca a Bryansk si pu\u00f2 andare in entrambi i\npaesi, visto che la citt\u00e0 si trova quasi al confine di entrambi. E\nse \u00e8 certamente vero che il confino russo-ucraino \u00e8 fortemente\nsorvegliato causa guerra, quello con la Bielorussia (paese alleato di\nMosca) lo \u00e8 molto meno. E cos\u00ec anche per il confine tra Minsk e\nKiev.\n   </span>\n  </span>\n </p>\n <p align=\"justify\">\n  <span>\n   <span style=\"font-family: Liberation Serif, serif;\">\n    Dunque\n\u00e8 teoricamente possibile che i quattro stessero andando in Ucraina\nvia Bielorussia, anzich\u00e9 dritto per dritto. In ogni caso\n    <a href=\"https://www.blogger.com/u/1/#\">\n     anche\nchi ha provato a discolpare gli Zelenskij-boys ricorrendo alla\ngeolocalizzazione\n    </a>\n    precisa del punto in cui i quattro sono stati\nfermati ha dovuto arrendersi all\u2019evidenza: quella strada l\u00ec porta\nproprio \u2013 e solo \u2013\n   </span>\n  </span>\n  <span>\n  </span>\n  <span>\n   <span style=\"font-family: Liberation Serif, serif;\">\n    in\nUcraina\u2026\n   </span>\n  </span>\n </p>\n <p align=\"justify\">\n  <span>\n   <span style=\"font-family: Liberation Serif, serif;\">\n    Ipotesi,\ncerto. Ma per fortuna i quattro sono vivi e stanno parlando con gli\ninquirenti. Che sono russi, certo. Chi altri avrebbe il diritto di\nfarlo?\n   </span>\n  </span>\n </p>\n <p align=\"justify\">\n  <span>\n   <span style=\"font-family: Liberation Serif, serif;\">\n    In\nrealt\u00e0 sull\u2019attentato di Mosca quelli che hanno qualcosa di serio\nda spiegare sono gli statunitensi, e in generale, gli euro-atlantici.\n   </span>\n  </span>\n </p>\n <p align=\"justify\">\n  <span>\n   <span style=\"font-family: Liberation Serif, serif;\">\n    Come\nricorda persino l\u2019ineffabile ministro degli esteri italiano,\nAntonio Tajani, \u201c\n   </span>\n  </span>\n  <span>\n   <span style=\"font-family: Liberation Serif, serif;\">\n    <i>\n     l\n    </i>\n   </span>\n  </span>\n  <span>\n   \u2018\n  </span>\n  <span>\n   <span style=\"font-family: Liberation Serif, serif;\">\n    <i>\n     attentato\ndi Mosca era nell\u2019aria, tanto che noi avevamo avvertito i nostri\nconnazionali sul sito della Farnesina di non recarsi in Russia e\ncomunque, se sul posto, di non partecipare a eventi gi\u00e0 l\u20198\nmarzo\n    </i>\n   </span>\n  </span>\n  <span>\n   \u201c\n  </span>\n  <span>\n   <span style=\"font-family: Liberation Serif, serif;\">\n    .\n   </span>\n  </span>\n  <span>\n   \u201c\n  </span>\n  <span>\n   <span style=\"font-family: Liberation Serif, serif;\">\n    Era\nnell\u2019aria\u2026\u201d. Un ministro degli esteri di un paese Nato non\nfiuta il vento per ricavarne un\u2019informazione, ma si legge i report\nche gli mettono sul tavolo i servizi di intelligence (quelli italiani\ndipendono strettamente dalla Cia).\n   </span>\n  </span>\n  <span>\n   <span style=\"font-family: Liberation Serif, serif;\">\n    Quindi\nera stato anche lui informato dagli Stati Uniti poco prima che\nvenisse diramato dall\u2019ambasciata a Mosca quell\u2019ormai famosa nota\nche avvertiva i propri cittadini nella capitale russa che\n\u201c\n   </span>\n  </span>\n  <span>\n   <a href=\"https://www.blogger.com/u/1/#\">\n    <span>\n     <span style=\"font-family: Liberation Serif, serif;\">\n      <i>\n       estremisti\n      </i>\n     </span>\n    </span>\n   </a>\n   <a href=\"https://www.blogger.com/u/1/#\">\n    <span>\n    </span>\n    <span>\n     <span style=\"font-family: Liberation Serif, serif;\">\n      <i>\n       hanno\npiani imminenti per prendere di mira grandi raduni a Mosca, inclusi i\nconcerti\n      </i>\n     </span>\n    </span>\n   </a>\n   <span>\n    <span style=\"font-family: Liberation Serif, serif;\">\n     <i>\n      ,\ne i cittadini statunitensi dovrebbero essere avvisati di evitare\ngrandi raduni nelle prossime 48 ore\n     </i>\n    </span>\n   </span>\n   <span>\n    \u201d\n   </span>\n   <span>\n    <span style=\"font-family: Liberation Serif, serif;\">\n     .\n    </span>\n   </span>\n  </span>\n </p>\n <p align=\"justify\">\n  <span>\n   <span style=\"font-family: Liberation Serif, serif;\">\n    L\u2019informazione\n\u00e8 troppo precisa \u2013 \u201csuicida\u201d, avevamo scritto \u2013 per esser\nfrutto di un \u201csentito dire\u201d. Come minimo presuppone qualche \u201cgola\nprofonda\u201d molto ben inserita nel gruppo che sta preparando l\u2019azione.\nCome massimo, quel gruppo \u00e8 ai tuoi ordini (o di uno dei tuoi\nalleati pi\u00f9 fedeli).\n   </span>\n  </span>\n </p>\n <p align=\"justify\">\n  <span>\n   <span style=\"font-family: Liberation Serif, serif;\">\n    La\nnazionalit\u00e0 della \u201ccarne morta\u201d mandata ad uccidere e rimanere\nuccisa conta solo per giustificare una rivendicazione \u201cislamista\u201d,\nche allontani i sospetti da chi in questo momento \u00e8 in guerra con\nMosca. Non mancano in effetti gruppi fondamentalisti che hanno buone\nragioni per rendersi disponibili ad attaccare il Cremlino\n   </span>\n  </span>\n </p>\n <div style=\"clear: both;\">\n </div>\n</div>", "pdf_content": null, "pdf_links": [], "description": "L'orribile attentato di Mosca \u00e8 di matrice imperialista Usa/Europa, Ucraina - gli autori chiunque siano, servono la campagna di guerra contr...", "author": ["maoist"], "source": "https://proletaricomunisti.blogspot.com/2024/03/pc-24-marzo-lattentato-di-mosca.html", "source_name": "proletari comunisti"}