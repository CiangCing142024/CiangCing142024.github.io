{"title": "pc 24 marzo - Stellantis, Tavares: grandi prospettive (a condizione) - Per gli operai: cassintegrazione, contratti di solidariet\u00e0, rischio lavoro per 1 lavoratore su 2", "published time": "2024-03-24T16:13:00+08:00", "images": [], "content": "<div class=\"post-body entry-content\" id=\"post-body-3096351693332094859\" itemprop=\"description articleBody\">\n <p>\n  <span>\n   <b>\n    Stellantis, il ministro Urso convoca (il 3 aprile) il tavolo sul futuro di Mirafiori\n   </b>\n  </span>\n </p>\n <p>\n  <b>\n   <span>\n    Intanto una ricerca \nIres Piemonte lancia l\u2019allarme: \u00abl\u2019elettrico mette a rischio un \nlavoratore su due\u00bb\n   </span>\n  </b>\n </p>\n <div>\n  <div>\n  </div>\n </div>\n <div id=\"m_-5739321284107594284m_5401773748437073348gmail-m2261-2260-2262\">\n  <p>\n   <i>\n    Dall'intervista a Tavares di Sole 24 Ore\n   </i>\n  </p>\n  <p>\n   Il futuro di Mirafiori sar\u00e0 discusso il 3 \naprile al tavolo di Stellantis convocato dal ministro del Made in Italy \nAdolfo Urso. All\u2019incontro, dedicato al Piemonte e alla sua filiera \ndell\u2019auto, saranno presenti Anfia, Regione e sindacati.\n   <b>\n    Aperto la \nscorsa estate, e ancora in attesa di un accordo, il tavolo su Stellantis\n e l\u2019automotive punta a riportare in Italia la produzione di auto a \nquota\u00a0 un\u00a0 milione di vetture l\u2019anno.\n   </b>\n   Per riuscirci, oltre \nall\u2019intesa da raggiungere con Stellantis, l\u2019esecutivo sta passando in \nrassegna, ascoltandoli,\u00a0 tutti i protagonisti della componentistica auto\n italiana: fornitori, lavoratori, enti locali.\u00a0 Il\u00a0 3\u00a0 aprile tocca al \nPiemonte, con focus sulla complessa situazione che sta vivendo \nl\u2019impianto di\n   <b>\n    Mirafiori, in cassa integrazione per 11 settimane, e con \ngli operai Maserati in solidariet\u00e0 fino a fine ann\n   </b>\n   o.\n   <br/>\n  </p>\n  <p>\n   <b>\n    <span>\n     Un lavoratore su due della filiera \u00e8 a rischio\n    </span>\n   </b>\n  </p>\n </div>\n <p>\n  Se\n Mirafiori frena, si ferma un bel pezzo dell\u2019indotto automotive del \nPiemonte ancora molto legato a Stellantis e ai suoi marchi. Ires \nPiemonte ha pubblicato una ricerca sulla filiera dalla quale emerge che \nla svolta elettrica \u00e8 tutt\u2019altro che una passeggiata.\n  <b>\n   Il 34% delle \nimprese dell\u2019indotto auto e il 43% degli occupati piemontesi\u00a0 sono ad \n\u00abalto o medio rischio spiazzamento\u00bb\n  </b>\n  perch\u00e9 tante\u00a0 componenti non sono \npresenti nei veicoli elettrici.\u00a0 Pertanto\n  <b>\n   quasi 20 mila dipendenti del \nterritorio sarebbero a rischio.\n  </b>\n </p>\n <p>\n  L\u2019Italia \u00e8 uno dei tre pilastri di Stellantis nel mondo, insieme e Francia e Stati Uniti. E rester\u00e0 tale. Lo garantisce al \u201cSole 24 Ore\u201d Carlos Tavares, Ad del terzo gruppo automobilistico globale per ricavi. Tra il 2019 e il 2022 Stellantis ha investito cinque miliardi nel nostro Paese, di cui due a Torino. Sono stati avviati 240 milioni per Mirafiori con il Battery Tecnology Center, Circular Economy, e DCT e grEEn\n  <span>\n  </span>\n </p>\n <a name=\"more\">\n </a>\n Campus. E 2,4 miliardi di investimenti a Termoli, per una delle tre gigafactory di batterie europee realizzate in consorzio con Mercedes-Benz e Total, Acc. Pi\u00f9 gli investimenti per mettere in produzione i nuovi modelli elettrici sulle due piattaforme di ultima generazione, Stia large e Stia medium negli impianti di Cassino e Melfi.\n <p>\n </p>\n <p>\n  \"\n  <i>\n   Tutti sanno che Stellantis poggia su tre pilastri storici per crescere. L\u2019Italia \u00e8 un pilastro con Fiat. Gli Stati Uniti sono un altro pilastro con Chrysler. E la Francia \u00e8 un altro pilastro con Peugeot. Siamo molto consapevoli del fatto che nei paesi in cui abbiamo le nostre radici \u00e8 sempre meglio essere in linea con quanto \u00e8 richiesto dai rispettivi governi\n  </i>\n  \u201d...\n  <i>\n   \u201cSe non ci adatteremo rapidamente \u2013\n  </i>\n  continua l\u2019amministratore delegato \u2013\n  <i>\n   al tipo di concorrenza esistente nel mercato dei veicoli elettrici (Ev), resa estremamente dura dall\u2019arrivo dei prodotti cinesi in Europa, ma determinata dalle scelte dell\u2019Unione europea, metteremo in difficolt\u00e0 il nostro gruppo. E questo non sarebbe nell\u2019interesse dell\u2019Italia. Intendo, nell\u2019interesse dei nostri dipendenti e del sindacato. Vorrei ricordare che noi siamo esportatori netti molto forti: il 63 per cento di tutta la produzione italiana e il 93 per cento di Mirafiori, su oltre 85 mila vetture prodotte nel 2023 (752 mila il totale, compresi i veicoli commerciali)\u201d.\n  </i>\n </p>\n <p>\n  A proposito di Mirafiori, Tavares dice: \"\n  <i>\n   saremmo pronti a raddoppiare la produzione della 500 elettrica a Torino. Ma all\u2019inizio di questo processo la produzione \u00e8 pi\u00f9 costosa. I sussidi necessari per l\u2019acquisto da parte dei consumatori italiani di automobili elettriche che produciamo in Italia sono stati annunciati molte volte, ma non sono stati ancora implementati. In questo modo noi perdiamo l\u2019occasione di produrre pi\u00f9 Ev in Italia. Il Governo italiano\u00a0dovrebbe aiutare i consumatori italiani\n  </i>\n  \u201d.\n </p>\n <p>\n  <i>\n   \"Abbiamo anche una buona collaborazione con i sindacati con cui discutiamo quotidianamente per avere una transizione responsabile. Quindi l\u2019Italia ci sta a cuore. Ma guidando questo cambiamento dobbiamo avere i governi europei come alleati per sostenere la transizione\".\n  </i>\n </p>\n <p>\n  E sul futuro di Mirafiori, Tavares afferma:\n  <i>\n   \u00abCredo che sar\u00e0 uno dei maggiori Automotive park di Stellantis nel mondo. Continueremo ad avere un\u2019attivit\u00e0 molto intensa di design. Tutti i pi\u00f9 bei modelli di Alfa Romeo, Fiat, Lancia e Abarth nascono a Mirafiori, per non dire di Maserati. Continueremo cos\u00ec\u00bb.\n  </i>\n </p>\n <p>\n  <i>\n   \"\u00c8 un obiettivo che condividiamo con il governo italiano... ma ci vogliono le condizioni giuste. Una delle principali \u00e8 che il mercato europeo debba tornare a livello pre Covid, l\u2019altra \u00e8 essere sostenuti nella lotta con i produttori cinesi\".\n  </i>\n </p>\n <p>\n  <i>\n   \"L\u2019Italia \u00e8 l\u2019unico Paese al mondo dove stiamo investendo su due piattaforme, la \u2018Medium\u2019 e la \u2018Large\u2019,\n  </i>\n  <i>\n   <b>\n    Melfi\n   </b>\n   diventer\u00e0 il centro di produzione di auto elettriche di medie dimensioni,\n   <b>\n    Cassino\n   </b>\n   si specializzer\u00e0 invece in quelle di grandi dimensioni, come la nuova Stelvio e la nuova Giulia Alfa Romeo. L\u2019Italia \u00e8 poi uno dei Paesi nei quali abbiamo deciso di investire per creare una gigafactory di batterie, che costruiremo a\n   <b>\n    Termoli...\"\n   </b>\n  </i>\n  <i>\n   \"L\u2019impianto di\n   <b>\n    Atessa,\n   </b>\n   che esporta l\u201985% della produzione, produce gi\u00e0 oggi la maggior parte dei nostri van ed \u00e8 il pi\u00f9 grande sito al mondo per la produzione di camping car.\n   <b>\n    Pomigliano\n   </b>\n   ha visto l\u2019arrivo di un prodotto particolarmente competitivo come l\u2019Alfa Romeo Tonale e la Dodge Hornet per il mercato americano e ha la Panda, che specie nel modello ibrido \u00e8 ancora vincente.\n   <b>\n    Modena,\n   </b>\n   che esporta il 92%, ha la produzione della Mc20 e quest\u2019anno verr\u00e0 creato un nuovo reparto di verniciatura chiamato Fuori Serie.\n   <b>\n    Cento\n   </b>\n   ha una importante business unit dedicata alla produzione di motori industriali e marini e\n   <b>\n    Pratola Serra\n   </b>\n   rafforzer\u00e0 la sua capacit\u00e0 di produrre il motore B2.2 per coprire il fabbisogno totale di Stellantis\".\n  </i>\n </p>\n <p>\n  <i>\n   \"per\n   <b>\n    Mirafiori,\n   </b>\n   dove l\u2019export \u00e8 al 93%, stiamo sviluppando investimenti per oltre 240 milioni di euro che comprendono il Battery Technology Center, l\u2019Hub di Circular Economy, l\u2019impianto di trasmissione elettrificare eDCT e il grEEn Campus, il simbolo della sostenibilit\u00e0 che ospiter\u00e0 i nostri ingegneri che dovranno realizzare le tecnologie del futuro per rendere il nostro gruppo sempre pi\u00f9 sostenibile\".\u00a0\"Sul fronte produttivo, abbiamo le Fiat 500e e le Maserati Gran Turismo e Gran Cabrio con le rispettive versioni elettriche. Sempre a Mirafiori abbiamo uno studio di design molto rilevante che crea prodotti per il resto del pianeta e dove progettiamo sviluppi significativi sul fronte tecnologico. E sempre a Mirafiori stiamo impostando un centro mondiale per le iniezioni di plastica, per creare gli interni delle nuove auto. Abbiamo poi una grande divisione di software engineering . E a questo possiamo aggiungere tutto il business che \u00e8 guidato da Mirafiori, tra cui ad esempio Pro One, la Business Unit dei veicoli commerciali che rappresenta un terzo dei nostri ricavi totali\".\n  </i>\n </p>\n <p>\n  <i>\n   \"Noi siamo pronti, subito, a raddoppiare la produzione di Fiat 500e a Mirafiori non appena il governo italiano far\u00e0 partire i nuovi incentivi... ogni governo deve fare la sua parte\".\n  </i>\n  .\n </p>\n <p>\n  Il ministro Adolfo Urso ha avvisato che il governo sta cercando un secondo produttore per raggiungere 1,3 milioni di veicoli prodotti in Italia. Come vedete questa ipotesi?\n </p>\n <p>\n  <i>\n   \"Se ci sono pi\u00f9 concorrenti combatteremo, come facciamo oggi. Ma il punto \u00e8 un altro: non \u00e8 che se ci sono pi\u00f9 fabbriche, automaticamente ci sono pi\u00f9 clienti e pi\u00f9 automobili vendute. Oggi abbiamo bisogno di pi\u00f9 consumatori, di pi\u00f9 aiuto ai consumatori, non di pi\u00f9 produttori in Italia\".\n  </i>\n </p>\n <p>\n  La partecipazione dello Stato italiano al capitale di Stellantis potrebbe mai essere una prospettiva?\n </p>\n <p>\n  <i>\n   \"Non credo sarebbe di aiuto e non credo ci serva. L\u2019azienda non ha problemi di governance sotto la presidenza di John Elkann ed \u00e8 solida ed efficace\"\n  </i>\n  .\n </p>\n <p>\n  <span>\n   Mentre Tavares sciorina notizie positive e rosee prospettive, \"continuano le tensioni a Mirafiori, che fra settimane di cassa integrazione e solidariet\u00e0, anche per Maserati, vede ridursi al minimo la capacit\u00e0 dello stabilimento\"\n  </span>\n </p>\n <p>\n  <i>\n   \u00ab\n   <b>\n    Il dialogo che abbiamo con i sindacati e il nostro personale in Italia \u00e8 eccellente\n   </b>\n   e siamo molto grati per la comprensione del cambiamento che dobbiamo mettere in atto per assicurare la sostenibilit\u00e0 del gruppo e delle nostre le attivit\u00e0 in Italia \u2013 ha dichiarato Tavares.\u00a0\"Loro capiscono che noi \u2013 dipendenti, sindacati e azienda \u2013 dobbiamo gestire una transizione che non abbiamo deciso noi. E la stiamo mettendo in atto\u00bb.\n  </i>\n  <i>\n   \"Credo che Gianni Agnelli avesse assolutamente ragione:\n   <b>\n    l\u2019interesse dell\u2019azienda \u00e8 l\u2019interesse dell\u2019Italia e viceversa\u201d\n   </b>\n   .\n  </i>\n </p>\n <p>\n  \u00ab\n  <i>\n   Se non ci adatteremo rapidamente al tipo di concorrenza esistente nel mercato dei veicoli elettrici\n  </i>\n  \u2013 ha continuato il Ceo di Stellantis -,\n  <i>\n   resa estremamente dura dall\u2019arrivo dei prodotti cinesi in Europa... E questo non sarebbe nell\u2019interesse dell\u2019Italia.\n   <b>\n    Intendo, nell\u2019interesse dei nostri dipendenti e del sindacato.\n   </b>\n   <b>\n    La battaglia vera sarebbe sui costi\".\n   </b>\n  </i>\n </p>\n <div style=\"clear: both;\">\n </div>\n</div>", "pdf_content": null, "pdf_links": [], "description": "Stellantis, il ministro Urso convoca (il 3 aprile) il tavolo sul futuro di Mirafiori Intanto una ricerca  Ires Piemonte lancia l\u2019allarme: \u00abl...", "author": ["fannyhill"], "source": "https://proletaricomunisti.blogspot.com/2024/03/pc-24-marzo-stellantis-tavares-grandi.html", "source_name": "proletari comunisti"}