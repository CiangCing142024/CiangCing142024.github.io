{"title": "pc 24 marzo - info Palestina - intensificare solidariet\u00e0 in tutte le forme", "published time": "2024-03-24T19:09:00+08:00", "images": [], "content": "<div class=\"post-body entry-content\" id=\"post-body-9144445284037389825\" itemprop=\"description articleBody\">\n <p>\n  Nuovi pesanti combattimenti sono stati registrati sabato intorno all'ospedale di al-Shifa, nel nord di Gaza. L'esercito israeliano vi sta conducendo un'operazione da luned\u00ec, sostenendo che il grande complesso medico \u00e8 collegato a una rete di tunnel utilizzata come base per Hamas e altri movimenti palestinesi.\n </p>\n <p>\n  Sabato l'Idf ha riferito che almeno \"170 terroristi sono stati eliminati\" nell'area e che l'operazione terminer\u00e0 \"solo quando l'ultimo dei terroristi sar\u00e0 nelle nostre mani, vivo o morto\". Fonti palestinesi riferiscono che almeno cinque pazienti dell'ospedale, che opera in condizioni molto difficili, sono stati uccisi nei combattimenti.\n </p>\n <p>\n  <b>\n   Guterres: \"Nulla giustifica gli orribili attacchi\"\n  </b>\n </p>\n <p>\n  Il Segretario Generale delle Nazioni Unite Antonio Guterres \u00e8 arrivato sabato sul lato egiziano del valico di Rafah e ha assistito a lunghe file di camion in attesa di entrare nella Striscia di Gaza. \"Vediamo lo strazio e la mancanza di cuore di tutto questo\".\n </p>\n <p>\n  <b>\n   Proteste in Israele davanti alle case dei membri del governo\n  </b>\n </p>\n <p>\n  Cresce in Israele, intanto, il movimento contro la guerra. Il sabato \u00e8 diventato il giorno \"tradizionale\" per le manifestazioni antigovernative in tutto il Paese, con la pi\u00f9 grande che si \u00e8 tenuta a Tel Aviv. Gli attivisti bloccano le strade principali e le rotatorie e si avvicinano alle case di politici e militari di spicco, chiedendo il cessate il fuoco per liberare gli ostaggi.\n </p>\n <div style=\"clear: both;\">\n </div>\n</div>", "pdf_content": null, "pdf_links": [], "description": "Nuovi pesanti combattimenti sono stati registrati sabato intorno all'ospedale di al-Shifa, nel nord di Gaza. L'esercito israeliano vi sta co...", "author": ["fannyhill"], "source": "https://proletaricomunisti.blogspot.com/2024/03/pc-24-marzo-info-palestina.html", "source_name": "proletari comunisti"}