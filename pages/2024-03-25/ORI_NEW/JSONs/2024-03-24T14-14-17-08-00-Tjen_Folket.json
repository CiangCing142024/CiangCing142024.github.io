{"published time": "2024-03-24T14:14:17+08:00", "images": ["https://tjen-folket.no/wp-content/uploads/2024/03/50300542713_e262b8be9d_k-1160x869.jpg"], "content": "<div class=\"overlay-media parallax\">\n <img alt=\"\" class=\"jarallax-img\" decoding=\"async\" fetchpriority=\"high\" height=\"869\" sizes=\"(max-width: 1160px) 100vw, 1160px\" src=\"https://tjen-folket.no/wp-content/uploads/2024/03/50300542713_e262b8be9d_k-1160x869.jpg\" srcset=\"https://tjen-folket.no/wp-content/uploads/2024/03/50300542713_e262b8be9d_k-1160x869.jpg\" width=\"1160\"/>\n</div>\n<section class=\"entry-content\">\n <p>\n  Av en kommentator for Tjen Folket Media.\n </p>\n <hr class=\"wp-block-separator has-css-opacity\"/>\n <p>\n  <strong>\n   Helse Nord st\u00e5r i en \u00f8konomisk skvis og er n\u00f8dt til \u00e5 gj\u00f8re store kutt i budsjettet i l\u00f8pet av de neste \u00e5rene.\n  </strong>\n </p>\n <p>\n  Den \u00f8konomiske krisen har p\u00e5g\u00e5tt lenge. I fjor endte Helse Nord med et underskudd p\u00e5 407 millioner kroner. Tall som ble lagt fram av fagdirekt\u00f8r Geir Toll\u00e5li p\u00e5 torsdag, viser at Helse Nord var 45 millioner kroner p\u00e5 underskudd i februar i \u00e5r.\n </p>\n <p>\n  Underskuddet er st\u00f8rst p\u00e5 Universitetssykehuset Nord-Norge (UNN), der de allerede s\u00e5 langt i \u00e5r har utgifter knyttet til fristbrudd p\u00e5 26 millioner.\n </p>\n <p>\n  \u2013 Vi hadde trodd at tiltakene [sykehusene] har skissert og planlagt \u00e5 skulle ta fatt p\u00e5, ville gi bedre resultat enn det vi ser n\u00e5v\u00e6rende \u00e5r. Det er dessverre s\u00e5nn at den \u00f8konomiske situasjonen er sv\u00e6rt krevende i alle helseforetak, sier administrerende direkt\u00f8r Marit Lind til NRK.\n </p>\n <p>\n  NRK p\u00e5st\u00e5r at mye av Helse Nord sine \u00abutgifter\u00bb skyldes bruken av vikarer. Forslag til \u00abbudsjettl\u00f8sninger\u00bb er derfor \u00e5 kutte i vikarbyr\u00e5 der det er mulig, og samtidig ogs\u00e5 kutte i fast personell i omr\u00e5der der det er \u00abfor mange\u00bb.\n </p>\n <p>\n  <strong>\n   Referanser\n  </strong>\n  :\n  <br/>\n  <a href=\"https://www.nrk.no/tromsogfinnmark/styremote-i-helse-nord-i-mars_-stort-underskot-allereie-i-februar-1.16814672\">\n   To m\u00e5nader inn i \u00e5ret var tala allereie blodraude: \u2013 Sv\u00e6rt krevjande\n  </a>\n  (nrk.no)\n </p>\n</section>", "source": "https://tjen-folket.no/2024/03/24/helse-nord-ma-kutte-1-milliard-kroner/", "type": "article", "title": "Helse Nord m\u00e5 kutte 1 milliard kroner", "description": "Helse Nord st\u00e5r i en \u00f8konomisk skvis og er n\u00f8dt til \u00e5 gj\u00f8re store kutt i budsjettet i l\u00f8pet av de neste \u00e5rene.", "modified time": "2024-03-24T06:14:20+00:00", "author": ["Tjen Folket Media"], "categories": ["Innenriks"], "source_name": "Tjen Folket"}