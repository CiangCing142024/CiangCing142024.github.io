<html><body>
<div class='article'>
<div class='title'><h1>pc 24 marzo - L'attentato di Mosca</h1></div>
<hr/>
<div class='metadata'>
<meta property="author" content="maoist"/>
<meta property="description" content="L'orribile attentato di Mosca è di matrice imperialista Usa/Europa, Ucraina - gli autori chiunque siano, servono la campagna di guerra contr..."/>
<meta property="published_time" content="2024-03-24T20:12:00+08:00"/>
<meta property="images" content=""/>
Author: maoist
<br>
Description: L'orribile attentato di Mosca è di matrice imperialista Usa/Europa, Ucraina - gli autori chiunque siano, servono la campagna di guerra contr...
<br>
Published Time: 2024-03-24T20:12:00+08:00
<br>
Images: 
</div>
<div class='content'>
<div class="post-body entry-content" id="post-body-796649350910393200" itemprop="description articleBody">
 <p>
  <span>
   <b>
    L'orribile attentato di Mosca è di matrice imperialista Usa/Europa, Ucraina - gli autori chiunque siano, servono la campagna di guerra contro l'mperialismo russo - in corso da parte di Usa e Vertici europei/Nato - Italia compresa.
   </b>
  </span>
 </p>
 <p>
  <span>
   <b>
    Esso è tutto dentro l'accelerazione dei preparativi di guerra interimperialista mondiale che costruisce e cerca pretesti per accelerarla
   </b>
  </span>
 </p>
 <p>
  <span>
   <b>
    Esso vuole giustificare all'interno dei paesi imperialisti, Italia compresa, misure 'antiterrorismo' e pro guerra per imporre le decisioni e l'azione dei governi e dei parlamenti e colpire l'opposizione proletaria, popolare, antimperialista e rivoluzionaria alla guerra
   </b>
  </span>
 </p>
 <p>
  <span>
   <b>
    proletari comunisti/PCm Italia
   </b>
  </span>
 </p>
 <p>
  <span>
   <b>
    24 marzo 2024
    <br/>
   </b>
  </span>
 </p>
 <p>
  <span>
   <b>
    ----
   </b>
  </span>
 </p>
 <p>
  <span>
   <b>
    <span>
    </span>
    <span>
     A
    </span>
   </b>
  </span>
  <span>
   <b>
    lcune prime osservazioni tratta da Contropiano
   </b>
   <b>
    <br/>
   </b>
  </span>
 </p>
 <p align="justify">
  <span>
   <span>
    “Ha
   </span>
   <span>
    <span style="font-family: Liberation Serif, serif;">
     stato l’Isis, e basta”.
    </span>
   </span>
  </span>
 </p>
 <p align="justify">
  <span>
   <span style="font-family: Liberation Serif, serif;">
    L’ordine
di scuderia per i media occidentali è partito direttamente dalla
Casa Bianca.
   </span>
  </span>
 </p>
 <p align="justify">
  <span>
   <span style="font-family: Liberation Serif, serif;">
    <span>
     La
vicepresidente Kamala Harris, con un’intervista a
    </span>
    <span>
     <i>
      Abc
news
     </i>
    </span>
    <span>
     ha detto che “
    </span>
    <span>
     <i>
      non
c’è nessuna prova che Kiev sia dietro l’attentato
     </i>
    </span>
    <span>
     .
    </span>
    <span>
     <i>
      Quello che sappiamo è che l’Isis-K
è responsabile di quanto accaduto
     </i>
    </span>
    <span>
     “.
    </span>
   </span>
  </span>
 </p>
 <p align="justify">
  <span>
   <span style="font-family: Liberation Serif, serif;">
    <span>
     Il
Cremlino dice l’esatto opposto, ma sulla base di qualche dato
decisamente più concreto, anche se
     <span>
     </span>
    </span>
   </span>
  </span>
 </p>
 <a name="more">
 </a>
 <span>
  <span style="font-family: Liberation Serif, serif;">
   <span>
    naturalmente da confermare, ecc.
In fondo ha preso i quattro indiziati su una Renault mentre correvano
dalle parti di Bryansk.
    <span>
    </span>
   </span>
  </span>
 </span>
 <p>
 </p>
 <p align="justify">
  <span>
   <span style="font-family: Liberation Serif, serif;">
    Dai
    <a href="https://www.blogger.com/u/1/#">
     video pubblicati su diversi
canali si vede un primo fermato
    </a>
    che risponde alle domande dopo
aver subito più di qualche schiaffo. In un altro, un uomo
“proveniente dal Tajikistan” ma entrato dalla Turchia, afferma di
esser stato pagato 5.000 euro, come anticipo, per partecipare
all’azione.
   </span>
  </span>
 </p>
 <p align="justify">
  <span>
   <span style="font-family: Liberation Serif, serif;">
    Impossibile
dire, da qui (ma anche
   </span>
  </span>
  <span>
  </span>
  <span>
   <span style="font-family: Liberation Serif, serif;">
    dalle
redazioni dei media mainstream) se le dichiarazioni corrispondono al
vero o sono state estorte, ma – appunto – un po’ di sangue freddo
nell’esaminare “le prove” sarebbe consigliabile.
   </span>
  </span>
 </p>
 <p align="justify">
  <span>
   <span style="font-family: Liberation Serif, serif;">
    E
invece no. “
   </span>
  </span>
  <span>
   <span style="font-family: Liberation Serif, serif;">
    <i>
     Ha
stato l’Isis, l’Ucraina non c’entra, è Putin che vuole usare
anche questo attentato per legittimare la guerra
    </i>
   </span>
  </span>
  <span>
   ”
  </span>
  <span>
   <span style="font-family: Liberation Serif, serif;">
    .
   </span>
  </span>
 </p>
 <p align="justify">
  <span>
   <span style="font-family: Liberation Serif, serif;">
    Certamente
ci sono precedenti che spingono per trovare il colpevole nell’Isis
o qualcosa che gli somigli. Molte altre volte da islamisti
   </span>
  </span>
  <span>
  </span>
  <span>
   <span style="font-family: Liberation Serif, serif;">
    ci
sono stati attacchi contro obiettivi russi; le stesse modalità
dell’assalto sono quasi un marchio di fabbrica; la nazionalità dei
fermati – o almeno di uno di essi – porterebbe alle repubbliche
ex sovietiche di fede islamica.
   </span>
  </span>
 </p>
 <p align="justify">
  <span>
   <span style="font-family: Liberation Serif, serif;">
    La
stessa Isis ha diramato una rivendicazione con tanto di video dei
quattro attentatori. Ma sicuramente è un video “strano”, fuori
dalla tradizione e dal “marchio di fabbrica”.
   </span>
  </span>
 </p>
 <p align="justify">
  <span>
   <span style="font-family: Liberation Serif, serif;">
    In
primo luogo i volti sono oscurati in modo da renderli
irriconoscibili. Il che è alquanto inutile, oltre che senza
precedenti (un po’ di gloria ai “martiri” è sempre d’obbligo),
visto che l’assalto al Crocus City Hall è stato condotto a viso
scoperto, sotto lo sguardo di decine di telecamere di sorveglianza e
di cellulari accesi ai primi spari.
   </span>
  </span>
  <span>
   Insomma,
i quattro del video Isis potrebbero benissimo essere degli “attori”
camuffati alla bell’e meglio.
  </span>
 </p>
 <p align="justify">
  <span>
   <span style="font-family: Liberation Serif, serif;">
    <span>
     Un’analisi
dettagliata è stata fatta però da Toni Capuozzo, ex inviato di
guerra, Mediaset, in ogni caso attento conoscitore del mondo islamico
“hard”. E fa notare anche lui parecchie incongruenze:
    </span>
   </span>
  </span>
  <span>
   “
  </span>
  <span>
   <i>
    Qui
bisogna essere prudenti, perchè l’Europa è sull’orlo della
guerra che si sta combattendo in Ucraina. Ma la fotografia della
rivendicazione dell’Isis ha qualcosa che non mi convince. Passi per
i cappellini da baseball, passi per la “shuhada”, il versetto
stampato sulla bandiera, troppo stretta per contenerla.
   </i>
  </span>
  <i style='color: #333333; font-family: "Liberation Serif", serif; text-align: left;'>
   Quello
che non torna è l’indice alzato a indicare l’unicità di Dio. Lo
abbiamo visto in mille foto, ma è un gesto fatto con la mano destra.
  </i>
  <i style='color: #333333; font-family: "Liberation Serif", serif; text-align: left;'>
   La
sinistra nell’ Islam è impura, destinata a compiti più umili,
tanto che persino i mancini vengono esortati a utilizzare la destra.
E qui il gesto sacro viene compiuto con la sinistra. Cosa spiegabile
solo con un selfie, scattato dal primo a destra. Un po’ artigianale
per un gruppo che sta per compiere un’azione del genere.
  </i>
 </p>
 <p align="left">
  <span>
   <span style="font-family: Liberation Serif, serif;">
    <i>
     E
qui chiedo aiuto a chi ne sa più di me: la scritta sulla bandiera è
giusta. Se la fotografia è speculare dovrebbe rovesciarsi anche la
scritta, no?
    </i>
    ”
   </span>
  </span>
 </p>
 <p align="justify">
  <span>
   <span style="font-family: Liberation Serif, serif;">
    Sicuramente
sì, a meno che ci sia stato un gran lavoro di montaggio video
(completamente inutile, come per i volti oscurati).
   </span>
  </span>
 </p>
 <p align="justify">
  <span>
   <span style="font-family: Liberation Serif, serif;">
    *****
   </span>
  </span>
 </p>
 <p align="justify">
  <span>
   <span style="font-family: Liberation Serif, serif;">
    Tornando
agli uomini in carne e ossa fermati dalle parti di Bryansk, Mosca
afferma che stavano andando in Ucraina, mentre Kiev giura
   </span>
  </span>
  <span>
  </span>
  <span>
   <span style="font-family: Liberation Serif, serif;">
    che
erano diretti in Bielorussia (la macchina aveva la targa di quel
paese), accennando quindi a una possibile operazione “false flag”
(in pratica: “
   </span>
  </span>
  <span>
   <span style="font-family: Liberation Serif, serif;">
    <i>
     l’attentato
se lo sono fatto i russi da soli
    </i>
   </span>
  </span>
  <span>
   ”
  </span>
  <span>
   <span style="font-family: Liberation Serif, serif;">
    ).
   </span>
  </span>
 </p>
 <p align="justify">
  <span>
   <span style="font-family: Liberation Serif, serif;">
    C’è
da ricordare che questo è il ritornello ucraino per tutti gli
attentati anti-russi. Hanno detto la stessa cosa per il camion bomba
sul ponte di Kersh, per il gasdotto NordStream fatto saltare nel
Baltico, per l’omicidio della figlia di Dugin, ecc.
   </span>
  </span>
  <span>
   Salvo
poi rivendicare a se stessi il merito di quelle operazioni.
  </span>
 </p>
 <p align="justify">
  <span>
   <span style="font-family: Liberation Serif, serif;">
    Carte
stradali alla mano, da Mosca a Bryansk si può andare in entrambi i
paesi, visto che la città si trova quasi al confine di entrambi. E
se è certamente vero che il confino russo-ucraino è fortemente
sorvegliato causa guerra, quello con la Bielorussia (paese alleato di
Mosca) lo è molto meno. E così anche per il confine tra Minsk e
Kiev.
   </span>
  </span>
 </p>
 <p align="justify">
  <span>
   <span style="font-family: Liberation Serif, serif;">
    Dunque
è teoricamente possibile che i quattro stessero andando in Ucraina
via Bielorussia, anziché dritto per dritto. In ogni caso
    <a href="https://www.blogger.com/u/1/#">
     anche
chi ha provato a discolpare gli Zelenskij-boys ricorrendo alla
geolocalizzazione
    </a>
    precisa del punto in cui i quattro sono stati
fermati ha dovuto arrendersi all’evidenza: quella strada lì porta
proprio – e solo –
   </span>
  </span>
  <span>
  </span>
  <span>
   <span style="font-family: Liberation Serif, serif;">
    in
Ucraina…
   </span>
  </span>
 </p>
 <p align="justify">
  <span>
   <span style="font-family: Liberation Serif, serif;">
    Ipotesi,
certo. Ma per fortuna i quattro sono vivi e stanno parlando con gli
inquirenti. Che sono russi, certo. Chi altri avrebbe il diritto di
farlo?
   </span>
  </span>
 </p>
 <p align="justify">
  <span>
   <span style="font-family: Liberation Serif, serif;">
    In
realtà sull’attentato di Mosca quelli che hanno qualcosa di serio
da spiegare sono gli statunitensi, e in generale, gli euro-atlantici.
   </span>
  </span>
 </p>
 <p align="justify">
  <span>
   <span style="font-family: Liberation Serif, serif;">
    Come
ricorda persino l’ineffabile ministro degli esteri italiano,
Antonio Tajani, “
   </span>
  </span>
  <span>
   <span style="font-family: Liberation Serif, serif;">
    <i>
     l
    </i>
   </span>
  </span>
  <span>
   ‘
  </span>
  <span>
   <span style="font-family: Liberation Serif, serif;">
    <i>
     attentato
di Mosca era nell’aria, tanto che noi avevamo avvertito i nostri
connazionali sul sito della Farnesina di non recarsi in Russia e
comunque, se sul posto, di non partecipare a eventi già l’8
marzo
    </i>
   </span>
  </span>
  <span>
   “
  </span>
  <span>
   <span style="font-family: Liberation Serif, serif;">
    .
   </span>
  </span>
  <span>
   “
  </span>
  <span>
   <span style="font-family: Liberation Serif, serif;">
    Era
nell’aria…”. Un ministro degli esteri di un paese Nato non
fiuta il vento per ricavarne un’informazione, ma si legge i report
che gli mettono sul tavolo i servizi di intelligence (quelli italiani
dipendono strettamente dalla Cia).
   </span>
  </span>
  <span>
   <span style="font-family: Liberation Serif, serif;">
    Quindi
era stato anche lui informato dagli Stati Uniti poco prima che
venisse diramato dall’ambasciata a Mosca quell’ormai famosa nota
che avvertiva i propri cittadini nella capitale russa che
“
   </span>
  </span>
  <span>
   <a href="https://www.blogger.com/u/1/#">
    <span>
     <span style="font-family: Liberation Serif, serif;">
      <i>
       estremisti
      </i>
     </span>
    </span>
   </a>
   <a href="https://www.blogger.com/u/1/#">
    <span>
    </span>
    <span>
     <span style="font-family: Liberation Serif, serif;">
      <i>
       hanno
piani imminenti per prendere di mira grandi raduni a Mosca, inclusi i
concerti
      </i>
     </span>
    </span>
   </a>
   <span>
    <span style="font-family: Liberation Serif, serif;">
     <i>
      ,
e i cittadini statunitensi dovrebbero essere avvisati di evitare
grandi raduni nelle prossime 48 ore
     </i>
    </span>
   </span>
   <span>
    ”
   </span>
   <span>
    <span style="font-family: Liberation Serif, serif;">
     .
    </span>
   </span>
  </span>
 </p>
 <p align="justify">
  <span>
   <span style="font-family: Liberation Serif, serif;">
    L’informazione
è troppo precisa – “suicida”, avevamo scritto – per esser
frutto di un “sentito dire”. Come minimo presuppone qualche “gola
profonda” molto ben inserita nel gruppo che sta preparando l’azione.
Come massimo, quel gruppo è ai tuoi ordini (o di uno dei tuoi
alleati più fedeli).
   </span>
  </span>
 </p>
 <p align="justify">
  <span>
   <span style="font-family: Liberation Serif, serif;">
    La
nazionalità della “carne morta” mandata ad uccidere e rimanere
uccisa conta solo per giustificare una rivendicazione “islamista”,
che allontani i sospetti da chi in questo momento è in guerra con
Mosca. Non mancano in effetti gruppi fondamentalisti che hanno buone
ragioni per rendersi disponibili ad attaccare il Cremlino
   </span>
  </span>
 </p>
 <div style="clear: both;">
 </div>
</div>
</div>


<div class='source'><p>Source: <a href="https://proletaricomunisti.blogspot.com/2024/03/pc-24-marzo-lattentato-di-mosca.html">https://proletaricomunisti.blogspot.com/2024/03/pc-24-marzo-lattentato-di-mosca.html</a></p></div>
</div>
</body></html>