{"title": "pc 19 marzo - Il governo Meloni vuole militarizzare le universit\u00e0 contro le proteste", "published time": "2024-03-19T16:18:00+08:00", "images": ["https://blogger.googleusercontent.com/img/b/R29vZ2xl/AVvXsEj_kllRhfvCgls-OLWffWqPr1yY7e_M5t8JqYPW4pxt7_LwNVoLzSQIlUhZAhF_uNfek85oEAvMWx9AhP5BQb9TNELw9cRI_5T-znJs9lY5IWzi28uGo5Ie4eWx4qh_dqn9QqbHii7r-9y-r1Mwll8uiTae6HLukLhy16LwGpjBQYyBgO_x9WQ91XijCXg4/s299/download.jpg"], "content": "<div class=\"post-body entry-content\" id=\"post-body-1082427254500904074\" itemprop=\"description articleBody\">\n <div class=\"articleContent\">\n  <div class=\"mainpostconntents\">\n   <p style=\"text-align: justify;\">\n    <em>\n    </em>\n   </p>\n   <div class=\"separator\" style=\"clear: both; text-align: center;\">\n    <em>\n     <a href=\"https://blogger.googleusercontent.com/img/b/R29vZ2xl/AVvXsEj_kllRhfvCgls-OLWffWqPr1yY7e_M5t8JqYPW4pxt7_LwNVoLzSQIlUhZAhF_uNfek85oEAvMWx9AhP5BQb9TNELw9cRI_5T-znJs9lY5IWzi28uGo5Ie4eWx4qh_dqn9QqbHii7r-9y-r1Mwll8uiTae6HLukLhy16LwGpjBQYyBgO_x9WQ91XijCXg4/s299/download.jpg\" imageanchor=\"1\" style=\"margin-left: 1em; margin-right: 1em;\">\n      <img border=\"0\" data-original-height=\"169\" data-original-width=\"299\" height=\"226\" src=\"https://blogger.googleusercontent.com/img/b/R29vZ2xl/AVvXsEj_kllRhfvCgls-OLWffWqPr1yY7e_M5t8JqYPW4pxt7_LwNVoLzSQIlUhZAhF_uNfek85oEAvMWx9AhP5BQb9TNELw9cRI_5T-znJs9lY5IWzi28uGo5Ie4eWx4qh_dqn9QqbHii7r-9y-r1Mwll8uiTae6HLukLhy16LwGpjBQYyBgO_x9WQ91XijCXg4/s299/download.jpg\" srcset=\"https://blogger.googleusercontent.com/img/b/R29vZ2xl/AVvXsEj_kllRhfvCgls-OLWffWqPr1yY7e_M5t8JqYPW4pxt7_LwNVoLzSQIlUhZAhF_uNfek85oEAvMWx9AhP5BQb9TNELw9cRI_5T-znJs9lY5IWzi28uGo5Ie4eWx4qh_dqn9QqbHii7r-9y-r1Mwll8uiTae6HLukLhy16LwGpjBQYyBgO_x9WQ91XijCXg4/s299/download.jpg\" width=\"400\"/>\n     </a>\n    </em>\n   </div>\n   <em>\n    <br/>\n    di\n    <span>\n     <strong>\n      Valeria Casolaro\n     </strong>\n    </span>\n    da\n    <a href=\"https://www.lindipendente.online/2024/03/18/nel-governo-meloni-ora-si-propone-di-militarizzare-le-universita-contro-le-proteste/\">\n     L\u2019Indipendente\n    </a>\n   </em>\n   <p>\n   </p>\n   <p style=\"text-align: justify;\">\n    Dopo la\n    <a href=\"https://www.lindipendente.online/2024/03/16/fiancheggiatore-del-genocidio-gli-studenti-cacciano-molinari-dalluniversita-di-napoli/\" rel=\"noopener\" target=\"_blank\">\n     cacciata\n    </a>\n    del direttore del quotidiano\n    <em>\n     La Repubblica\n    </em>\n    ,\n    <strong>\n     Maurizio Molinari,\n    </strong>\n    da parte degli studenti dell\u2019Universit\u00e0 di Napoli, che hanno voluto \nimpedire un suo convegno accusandolo di essere complice del genocidio \nisraeliano su Gaza, nel governo Meloni si levano le voci di chi vorrebbe\n usare l\u2019occasione per imporre\n    <strong>\n     un giro di vite repressivo anche all\u2019interno degli atenei\n    </strong>\n    . Il ministro dell\u2019Interno\n    <strong>\n     Piantedosi\n    </strong>\n    avrebbe infatti elaborato un piano che prevede accessi \u201climitati e \ncontrollati\u201d agli atenei e di porre le forze dell\u2019ordine all\u2019ingresso \ndelle aule dove si tengono convegni e appuntamenti per bloccare le \ncontestazioni. L\u2019indiscrezione segue le durissime dichiarazioni del \nministro dell\u2019Agricoltura, nonch\u00e9 cognato di Giorgia Meloni, Francesco \nLollobrigida, che ha dichiarato nientemeno che un \u00abeccesso di \ntolleranza\u00bb verso le contestazioni potrebbe portare a rischi \nterroristici nel Paese.\n   </p>\n   <p style=\"text-align: justify;\">\n    Non prendere provvedimenti contro episodi come quello di Napoli,\n    <strong>\n     ha infatti dichiarato Lollobrigida,\n    </strong>\n    \u00abin passato\n    <strong>\n     ha poi portato al terrorismo\n    </strong>\n    e al suo rafforzamento fino all\u2019episodio di Aldo Moro, che, con il suo \nsacrificio, cre\u00f2 un allarme democratico talmente ampio che ci permise di\n sconfiggere quel fenomeno brutale che \u00e8 l\u2019eversione\u00bb. Nonostante \nl\u2019accostamento tra gli eventi sembri a dir poco fantasioso, il Viminale \nstarebbe gi\u00e0 correndo ai ripari. A scatenare la preoccupazione del \ngoverno\n    <span>\n    </span>\n   </p>\n   <a name=\"more\">\n   </a>\n   sarebbero infatti una serie di incontri che dovrebbero tenersi \nnelle Universit\u00e0 italiane nei prossimi giorni e che potrebbero essere \nfortemente contestati dal \u201cfronte pro Palestina\u201d e contro Israele. Per \ntale motivo, secondo le indiscrezioni rese pubbliche dal\n   <em>\n    Corriere della Sera\n   </em>\n   , il governo starebbe ipotizzando misure di sicurezza pi\u00f9 stringenti\n   <strong>\n    sugli ingressi nelle aule\n   </strong>\n   dove si dovranno svolgere gli incontri, che da ora in poi potrebbero \nanche essere posti sotto la lente dei Comitati provinciali per l\u2019ordine e\n la sicurezza pubblica in Prefettura, oltre che dei Questori e dei \ntavoli tecnici relativi. Dato il carattere non prevedibile di tali tipi \ndi proteste, poi, potrebbe essere\n   <strong>\n    aumentata la sorveglianza prima dei convegni\n   </strong>\n   ,\n ipotesi che preannuncia la presenza di contingenti delle forze \ndell\u2019ordine a presidiare le aule. Dal canto suo, la ministra \ndell\u2019Universit\u00e0 Anna Maria Bernini ha frenato l\u2019ipotesi avanzata dal \nViminale, ma ha convocato un incontro con i rettori per il prossimo \ngioved\u00ec, per concordare con loro le modalit\u00e0 di repressione delle \nproteste.\n   <p>\n   </p>\n   <p style=\"text-align: justify;\">\n    Se le misure dovessero essere messe in \npratica, ci si ritroverebbe di fronte all\u2019ennesimo tentativo di questo \ngoverno di banalizzare le proteste e le rivendicazioni sociali. Il \n\u201cfronte pro Palestina\u201d diventa cos\u00ec un\u2019etichetta che trasforma in un\n    <strong>\n     mero problema di ordine pubblico\n    </strong>\n    una battaglia sociale dalla forte\n    <strong>\n     dimensione\n    </strong>\n    <strong>\n     politica\n    </strong>\n    ,\n che chiede la fine dell\u2019aggressione militare israeliana nella Striscia \ndi Gaza (che ha causato la morte di oltre 30 mila civili, la maggior \nparte dei quali donne e bambini) e del supporto italiano e occidentale a\n Israele. E ad aderire a questa richiesta\n    <strong>\n     non sono solamente gli studenti\n    </strong>\n    : sono oltre\n    <strong>\n     1300\n    </strong>\n    gli accademici che hanno\n    <a href=\"https://www.lindipendente.online/2024/03/08/lappello-di-oltre-mille-ricercatori-al-governo-stop-ai-progetti-di-ricerca-con-israele/\" rel=\"noopener\" target=\"_blank\">\n     sottoscritto\n    </a>\n    una lettera indirizzata al ministero degli Affari Esteri, nella quale \nsi chiede un completo stop agli accordi di cooperazione industriale, \nscientifica e tecnologica in vigore con Israele. Un documento che segue \nquello siglato da\n    <a href=\"https://www.lindipendente.online/2023/11/16/universita-i-docenti-italiani-si-schierano-in-4-000-annunciano-il-boicottaggio-di-israele/\" rel=\"noopener\" target=\"_blank\">\n     <strong>\n      quasi 5 mila\n     </strong>\n    </a>\n    docenti universitari che, per le stesse ragioni, chiedevano gi\u00e0 a novembre scorso il boicottaggio di Israele.\n   </p>\n   <i>\n    da osservatorio sulla repressione\n   </i>\n   <br/>\n  </div>\n </div>\n <div style=\"clear: both;\">\n </div>\n</div>\n", "pdf_content": null, "pdf_links": [], "description": "di Valeria Casolaro  da L\u2019Indipendente  Dopo la cacciata  del direttore del quotidiano La Repubblica , Maurizio Molinari,   da parte degli s...", "author": ["maoist"], "source": "https://proletaricomunisti.blogspot.com/2024/03/pc-19-marzo-il-governo-meloni-vuole.html", "source_name": "proletari comunisti"}