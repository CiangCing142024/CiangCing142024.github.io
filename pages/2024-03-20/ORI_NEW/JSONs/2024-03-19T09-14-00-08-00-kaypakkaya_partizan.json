{"published time": "2024-03-19T09:14:00+08:00", "title": "YDG\u2019den \u0130stanbul Yenikap\u0131 Newrozu\u2019nda ya\u015fananlara ili\u015fkin de\u011ferlendirme", "description": "Yeni Demokrat Gen\u00e7lik (YDG), \u0130stanbul Yenikap\u0131 Newrozu\u2019nda ya\u015fananlara ili\u015fkin de\u011ferlendirmelerini i\u00e7eren bir a\u00e7\u0131klama yay\u0131mlad\u0131.", "images": ["https://www.kaypakkayahaber.com/sites/default/files/styles/grid-34/public/nasyonalkurtler-1-780x450.jpg?itok=hqOxfNla"], "content": "<div class=\"field-item evenfield field-name-field-ns-article-media field-type-file field-label-hidden\">\n <div class=\"file file-image file-image-jpeg\" id=\"file-7762\">\n  <div class=\"content\">\n   <p class=\"IMAGE_ARCHIVED\">\n    &lt;The image of this location is in the list above, but in order to protect the site's traffic costs, it cannot be displayed here, sorry.&gt;\n   </p>\n  </div>\n </div>\n</div>\n<div class=\"field-item evenfield field-name-field-ns-article-body field-type-text-long field-label-hidden\">\n <p>\n </p>\n <p>\n  A\u00e7\u0131klamada Filistin bayraklar\u0131na d\u00f6n\u00fck yap\u0131lanlara, YDG\u2019nin ve M\u00fccadele Birli\u011fi\u2019nin flamalar\u0131na ve \u00f6zellikle de lubunyalara d\u00f6n\u00fck a\u00e7\u0131\u011fa \u00e7\u0131kan nefret sald\u0131r\u0131lar\u0131na de\u011finen YDG, \u201cYenikap\u0131\u2019da ger\u00e7ekle\u015ftirilen \u0130stanbul Newrozu\u2019nda a\u00e7\u0131\u011fa \u00e7\u0131kanlar, ya\u015fananlar ve do\u011frudan ya\u015fad\u0131klar\u0131m\u0131z \u00fczerine bir tav\u0131r belirlemek, gerekli ele\u015ftirileri yapmak ve \u00f6zele\u015ftirel bir tutum tak\u0131nmak olaylar\u0131n boyutu itibariyle bir zorunluluktur\u201d dedi.\n </p>\n <p>\n  YDG\u2019nin \u201c\u0130stanbul Yenikap\u0131 Newrozu\u2019nda Ya\u015fananlara \u0130li\u015fkin De\u011ferlendirmemiz\u201d ba\u015fl\u0131kl\u0131 a\u00e7\u0131klamas\u0131n\u0131n devam\u0131 \u015f\u00f6yle:\n </p>\n <p>\n  <strong>\n   \u2018Co\u015fku ve umut dolu g\u00fcn ger\u00e7ekle\u015ftirilen provokasyonlarla g\u00f6lgelenmek istendi\u2019\n  </strong>\n </p>\n <p>\n  \u201cFilistin bayraklar\u0131na d\u00f6n\u00fck yap\u0131lanlardan, kurumumuzun ve M\u00fccadele Birli\u011fi\u2019nin flamalar\u0131na ve \u00f6zellikle de lubunyalara d\u00f6n\u00fck a\u00e7\u0131\u011fa \u00e7\u0131kan nefret sald\u0131r\u0131lar\u0131na kadar \u00f6nemli bir dizi konuyu etrafl\u0131ca tart\u0131\u015fmak gerekmektedir. Bunlar\u0131n hepsini meseleleri yerli yerine oturtarak \u00f6zetle yapmaya \u00e7al\u0131\u015faca\u011f\u0131z.\n </p>\n <p>\n  LGBT\u0130+\u2019lara d\u00f6n\u00fck nefret sald\u0131r\u0131lar\u0131yla ba\u015flayan ve neredeyse miting bitene kadar arkas\u0131 kesilmeyen bu s\u00fcrece ili\u015fkin Newroz Tertip Komitesi\u2019nin a\u00e7\u0131klamas\u0131 da dahil \u015fu ana kadar yap\u0131lan a\u00e7\u0131klamalar\u0131n tamam\u0131 yetersiz ve her kurumun sadece kendi durdu\u011fu yerden ve kendi ya\u015fad\u0131klar\u0131yla s\u0131n\u0131rl\u0131, kendi sorumluluklar\u0131n\u0131 g\u00f6rmeyen bir i\u00e7eri\u011fe sahiptir. Konu, miting i\u00e7erisinde ciddi d\u00fczeyde k\u00fc\u00e7\u00fck bir az\u0131nl\u0131k olan, kendilerine Nasyonal K\u00fcrtler diyen grubun provokasyonlar\u0131na indirgenmektedir. Ancak sorun bu grubun gittikleri her yerde sonsuz provokasyon \u00e7abalar\u0131na giri\u015fmi\u015f olmalar\u0131na ra\u011fmen ideolojik ve pratik olarak bundan \u00e7ok daha k\u00f6kl\u00fcd\u00fcr.\n </p>\n <p>\n  Ge\u00e7ti\u011fimiz y\u0131llara g\u00f6re en geni\u015f kat\u0131l\u0131m ve co\u015fkuyla ge\u00e7en ezilenlerin direni\u015f g\u00fcn\u00fc Newroz, bu \u00f6z\u00fc itibariyle sistemin do\u011frudan ve dolayl\u0131 sald\u0131r\u0131lar\u0131n\u0131n hedefi olmu\u015ftur. Bu co\u015fkun ve umut dolu olan g\u00fcn, ger\u00e7ekle\u015ftirilen provokasyonlarla g\u00f6lgelenmek istenmi\u015ftir.\n </p>\n <p>\n  <strong>\n   \u2018Yetersizlik hepimizin i\u00e7inde tarihsel bir yara a\u00e7t\u0131\u2019\n  </strong>\n </p>\n <p>\n  Miting alan\u0131nda a\u00e7\u0131\u011fa \u00e7\u0131kan sald\u0131rganl\u0131k LGBT\u0130+\u2019lar\u0131n alanda g\u00f6kku\u015fa\u011f\u0131 ve trans bayraklar\u0131 a\u00e7mas\u0131yla Nasyonal K\u00fcrt\u2019ler LGBT\u0130+\u2019lara d\u00f6n\u00fck nefret sald\u0131r\u0131lar\u0131n\u0131 ba\u015flatm\u0131\u015f ve bu sald\u0131r\u0131lar miting i\u00e7erisinde bu gruptan ba\u011f\u0131ms\u0131z bir\u00e7ok K\u00fcrt gencini i\u00e7erisine alarak, su\u00e7una ortak ederek b\u00fcy\u00fcm\u00fc\u015ft\u00fcr. Sald\u0131r\u0131lar ba\u015flar ba\u015flamaz, Tertip Komitesi\u2019nden az say\u0131da g\u00f6revli, YDG, Partizan, SMF, Halkevleri, BDSP, EKA, Aral\u0131k Feminist Kolektif faaliyet\u00e7ileri ve gencinden ya\u015fl\u0131s\u0131na y\u00fczlerce yurtsever K\u00fcrt, sahiplenici bir tav\u0131r geli\u015ftirerek LGBT\u0130+\u2019lar ile sald\u0131rgan gruplar aras\u0131na ge\u00e7mi\u015f ve sald\u0131r\u0131y\u0131 engellemeye \u00e7al\u0131\u015fm\u0131\u015ft\u0131r. Fakat, s\u00fcre\u00e7 boyunca y\u00fczlerce insan\u0131n sald\u0131rgan gruplara kar\u015f\u0131 barikat olmas\u0131, LGBT\u0130+\u2019lar\u0131 alanda g\u00fcvenli bir \u015fekilde tutmaya yetmemi\u015f, psikolojik ve fiziki sald\u0131r\u0131lar\u0131 sonland\u0131ramam\u0131\u015ft\u0131r. Nitekim LGBT\u0130+\u2019lar\u0131n kendi Newroz alanlar\u0131n\u0131 bu \u015fekilde terk etmek zorunda kal\u0131\u015f\u0131, LGBT\u0130+\u2019lar\u0131 savunanlar\u0131n bu denli \u00e7aresiz ve yetersizli\u011fi hepimizin i\u00e7inde tarihsel bir yara a\u00e7m\u0131\u015ft\u0131r.\n </p>\n <p>\n  <strong>\n   \u2018Tertip Komitesi\u2019nin ve yurtsever hareketin ge\u00e7i\u015ftirmeci yakla\u015f\u0131m\u0131\u2019\n  </strong>\n </p>\n <p>\n  Tertip Komitesi\u2019nin ve yurtsever hareketin a\u00e7\u0131\u011fa \u00e7\u0131kan nefret sald\u0131r\u0131lar\u0131na kar\u015f\u0131n sorunu \u00f6rg\u00fctl\u00fc ele almay\u0131\u015f\u0131 ve olabildi\u011fince sessizce ge\u00e7i\u015ftirmeci yakla\u015f\u0131m\u0131, bu sald\u0131r\u0131lar\u0131n engellenememi\u015f olmas\u0131n\u0131n, g\u00fcvenli bir alan yarat\u0131lamamas\u0131n\u0131n kayna\u011f\u0131d\u0131r.\n </p>\n <p>\n  LGBT\u0130\u2019+lara d\u00f6n\u00fck nefret tutumu bir yanda devam ederken, miting alan\u0131ndaki bir\u00e7ok noktada Filistin bayraklar\u0131 ta\u015f\u0131yanlar k\u00fc\u00e7\u00fck k\u00fc\u00e7\u00fck gruplar\u0131n tehditvari s\u00f6ylemleri ile kar\u015f\u0131la\u015fm\u0131\u015f, Filistin bayraklar\u0131 indirilmeye \u00e7al\u0131\u015f\u0131lm\u0131\u015ft\u0131r. Bu kaotik ve gergin ortam i\u00e7erisinde M\u00fccadele Birli\u011fi\u2019nin T\u00fcrkiye devrimci hareketi \u00f6nderlerinden Deniz Gezmi\u015f\u2019in resminin oldu\u011fu flamalar\u0131 g\u00fcya Kemalizm d\u00fc\u015fmanl\u0131\u011f\u0131 \u00fczerinden yak\u0131lm\u0131\u015f ve ayn\u0131 ate\u015f \u00fczerine s\u00f6zde davalar\u0131 \u201cK\u00fcrtl\u00fck\u201d olan bu T\u00fcrk devlet i\u015fbirlik\u00e7isi grup taraf\u0131ndan trans ve g\u00f6kku\u015fa\u011f\u0131 bayraklar\u0131 ile yan yana ta\u015f\u0131d\u0131\u011f\u0131m\u0131z i\u00e7in \u00fczerinde K\u00fcrt\u00e7e ismimizin de yaz\u0131l\u0131 oldu\u011fu flamam\u0131z ka\u00e7\u0131r\u0131larak at\u0131lm\u0131\u015ft\u0131r.\n </p>\n <p>\n  <strong>\n   \u2018\u0130\u015fbirlik\u00e7i grup provokasyonlar\u0131n sorumlusu\u2019\n  </strong>\n </p>\n <p>\n  \u0130craatlar\u0131yla, i\u015fbirlik\u00e7i tutumlar\u0131yla kendilerine Nasyonal K\u00fcrtler yak\u0131\u015ft\u0131rmas\u0131 yapan ama gericiliklerinin niteli\u011fi ve i\u00e7inde bulunduklar\u0131 b\u00f6lge itibariyle kendilerine \u0130ttihat\u00e7\u0131 K\u00fcrtler demeleri gereken bu s\u00f6zde M. Kemal kar\u015f\u0131t\u0131 KDP \u00e7izgisindeki i\u015fbirlik\u00e7i grup devlet taraf\u0131ndan \u00f6rg\u00fctlendi\u011fi a\u00e7\u0131k olan provokasyonlar\u0131n sorumlusudur. Bu provokasyonlar i\u00e7erisinde fiili olarak bizzat yer alanlar hesap soracaklar\u0131m\u0131z aras\u0131ndad\u0131r, ancak onlar\u0131n an itibariyle beklemeleri gereken bir s\u0131ra bulunmaktad\u0131r. \u00d6fkemiz, kinimiz, ellerimiz ve g\u00f6zlerimiz bu d\u00fc\u015fmanca sald\u0131r\u0131lar\u0131 da \u00f6rg\u00fctleyen birincil d\u00fc\u015fman\u0131m\u0131z \u00fczerinedir. T\u00fcrk hakim s\u0131n\u0131flar\u0131ndan k\u00f6kl\u00fc bir \u015fekilde hesap sorana kadar halka kar\u015f\u0131 d\u00fc\u015fmanl\u0131k yapan her di\u011fer olu\u015fum s\u0131ras\u0131n\u0131 beklemek zorundad\u0131r, bu s\u0131ray\u0131 de\u011fi\u015ftirmek bu i\u015fbirlik\u00e7i gruplar\u0131n kendi faaliyetlerine ba\u011fl\u0131d\u0131r.\n </p>\n <p>\n  T\u00fcrk devleti egemenli\u011finin oldu\u011fu her yerde ve devrimci m\u00fccadeleyi bitirmeyi ama\u00e7lad\u0131\u011f\u0131 her kar\u0131\u015f co\u011frafyada K\u00fcrt\u2019\u00fc K\u00fcrde, g\u00f6\u00e7meni yerliye, birini \u00f6tekine yani \u00f6zetle ezileni ba\u015fka bir ezilene k\u0131rd\u0131rmak i\u00e7in elinden geleni yapmaktad\u0131r. Irak K\u00fcrdistan\u0131\u2019nda K\u00fcrt Ulusal \u00d6zg\u00fcrl\u00fck Hareketi\u2019ne d\u00f6n\u00fck sald\u0131r\u0131lara KDP olabildi\u011fince ortak edilmeye, i\u015fbirlik\u00e7i \u00e7izgisi derinle\u015ftirilmeye \u00e7al\u0131\u015f\u0131lmaktad\u0131r. Ayn\u0131 b\u00f6l\u00fcc\u00fc politikalar co\u011frafyam\u0131zda da hayata ge\u00e7irilmek istenmektedir. Bu nedenle sald\u0131r\u0131y\u0131 ger\u00e7ekle\u015ftirenin kimli\u011finden daha \u00e7ok ve \u00f6nce, sald\u0131r\u0131y\u0131 ger\u00e7ekle\u015ftirme zemini buldu\u011fu \u00e7eli\u015fkiler ve ideolojik konular \u00fczerine gitmeli ve do\u011fru \u00e7izgiyi yakalayabilmeliyiz. Aksi durumda bug\u00fcn Nasyonal K\u00fcrtler olarak kendisini g\u00f6steren bu i\u015fbirlik\u00e7i grup yar\u0131n alanlara sokulmad\u0131\u011f\u0131nda, kabuk de\u011fi\u015ftirerek Hilafet\u00e7i K\u00fcrtler ya da Gamal\u0131 K\u00fcrtler olarak yeniden alanlarda boy g\u00f6stermeyece\u011finin hi\u00e7bir garantisi yoktur. Bu nedenle i\u015fbirlik\u00e7i d\u00fc\u015fman \u00e7izgisi ile fiziki hesap sorma temelinde m\u00fccadele etmeden \u00e7ok daha \u00f6nce bu provokasyoncu \u00e7izginin zemin buldu\u011fu LGBT\u0130+\u2019lar ve Filistin bayraklar\u0131 \u00fczerinden y\u00fckselmesinin nedenlerine y\u00f6nelmeliyiz. Bu sald\u0131r\u0131lar\u0131n buradan b\u00fcy\u00fct\u00fclmesinin ve ate\u015flenmesi bo\u015funa de\u011fildir.\n </p>\n <p>\n  <strong>\n   \u2018\u00d6zele\u015ftirisini pratikte vermeye \u00e7al\u0131\u015ft\u0131\u011f\u0131m\u0131z, veremedi\u011fimiz ama verece\u011fimiz bir sorunumuz\u2019\n  </strong>\n </p>\n <p>\n  Y\u0131llard\u0131r platform, eylem birliktelikleri ve benzeri kurumlarda LGBT\u0130+\u2019lar\u0131n kurumsalla\u015fmas\u0131n\u0131n \u00f6n\u00fcne bizzat K\u00fcrt Ulusal \u00d6zg\u00fcrl\u00fck Hareketi taraf\u0131ndan ge\u00e7ilirse, ortak a\u00e7\u0131klamalar\u0131m\u0131zda bayraklar\u0131n\u0131n indirilmesi s\u00f6z konusu edilirse, t\u00fcz\u00fcklerden isimleri \u00e7\u0131kart\u0131l\u0131rsa ve kitle ilerletilmek yerine toplumun gerici, az\u0131nl\u0131k ama bask\u0131n ve sald\u0131rgan olan yan\u0131yla uzla\u015f\u0131l\u0131rsa \u00fc\u00e7 \u2013 be\u015f i\u015fbirlik\u00e7i b\u00fcy\u00fck bir kitleyi nefret sald\u0131r\u0131s\u0131nda su\u00e7 orta\u011f\u0131 yapabilir. Bizim a\u00e7\u0131m\u0131zdan ise LGBT\u0130+\u2019lar\u0131n \u00f6rg\u00fctlenebilece\u011fi yeterli g\u00fcvenli alanlar\u0131 kurumlar\u0131m\u0131zda olu\u015fturmayarak, soruna dokunan istikrarl\u0131 politikalar \u00fcretmeme durumuyla LGBT\u0130+\u2019lar\u0131n b\u00fcy\u00fck \u00f6l\u00e7\u00fcde i\u00e7imizde \u00f6rg\u00fctlenebilece\u011fi bir yer olamayarak, sorunu kitleler i\u00e7erisinde derinlemesine bir e\u011fitim konusu yapmayarak su\u00e7un bir par\u00e7as\u0131 oluyoruz. Bu bizim \u00f6zele\u015ftirisini pratik olarak vermeye \u00e7al\u0131\u015ft\u0131\u011f\u0131m\u0131z, veremedi\u011fimiz ama verece\u011fimiz bir sorunumuzdur. Filistin direni\u015fi i\u00e7in de durum farkl\u0131 yanlar\u0131yla beraber ortak bir zemin \u00fczerine y\u00fckselir: geri olanla uzla\u015fmak.\n </p>\n <p>\n  <strong>\n   \u2018Her toplumsal \u00f6zneyle b\u00fcy\u00fcmek, \u00f6rg\u00fctlenme olanaklar\u0131n\u0131 yaratmak zorunday\u0131z\u2019\n  </strong>\n </p>\n <p>\n  Burada se\u00e7ilmesi gereken \u015fey basit\u00e7e alanlar yarat\u0131p yaratmamak de\u011fildir, gelece\u011fi her yerde bug\u00fcn\u00fcn direni\u015f \u00e7izgisini y\u00fckseltenler \u00f6r\u00fcyor. LGBT\u0130+\u2019lar varl\u0131\u011f\u0131n\u0131, kimli\u011fini g\u00fcmb\u00fcr g\u00fcmb\u00fcr kabul ettirmek i\u00e7in m\u00fccadeleyi y\u00fckseltiyor, ve gelecek ka\u00e7\u0131n\u0131lmaz olarak bunun kabul\u00fcyle sonu\u00e7lanacakt\u0131r, herkes kendisini ona uyum sa\u011flayarak yenilemek zorunda kalacakt\u0131r. \u015eimdi sorun gelecek olandan, hakim sisteme, onun stat\u00fckosu ve yap\u0131 ta\u015flar\u0131na kar\u015f\u0131 m\u00fccadele edenden yana olup onla b\u00fcy\u00fcy\u00fcp, yenilenip yenilenmeme sorunudur. T\u00fcrkiye devrimci hareketinin ve \u00f6zelde de \u00f6rg\u00fct\u00fcm\u00fcz\u00fcn tarihi ge\u00e7mi\u015fiyle tutucu bir \u015fekilde ayn\u0131 ezber yerlere basanlar\u0131n ya\u015fad\u0131\u011f\u0131 t\u0131kanmay\u0131 a\u015famayarak gerilemesinin \u00f6rnekleriyle doludur. \u0130lerlemek ve ama\u00e7lar\u0131m\u0131z\u0131 ger\u00e7ekle\u015ftirmek istiyorsak, direni\u015fle bulu\u015fan her toplumsal \u00f6zneyle b\u00fcy\u00fcmek, \u00f6rg\u00fctlenme olanaklar\u0131n\u0131 yaratmak zorunday\u0131z.\n </p>\n <p>\n  Geri olanla uzla\u015fmak, Yenikap\u0131 Newrozu \u00f6rne\u011finde de oldu\u011fu gibi provokasyon sald\u0131r\u0131lar\u0131na, sald\u0131r\u0131lar\u0131n \u00f6n\u00fcn\u00fcn al\u0131namayaca\u011f\u0131 kadar b\u00fcy\u00fck kitlesel bir zemin sunmaktad\u0131r. \u0130\u015f bu noktaya geldi\u011finde, T\u00fcrk devletinin bizzat o noktada olmas\u0131na gerek bile kalmamaktad\u0131r.\n </p>\n <p>\n  T\u00fcm bunlara ve sald\u0131r\u0131lar\u0131n engellenmemi\u015f olmas\u0131na kar\u015f\u0131n, provokasyoncular\u0131n gittikleri her yerde t\u00fcm \u00f6rg\u00fcts\u00fczl\u00fc\u011f\u00fc ile kitlenin kendili\u011finden tepkisiyle kar\u015f\u0131la\u015fmalar\u0131, sisteme kar\u015f\u0131 m\u00fccadelenin ortak zeminlerinin ne derece g\u00fc\u00e7l\u00fc oldu\u011funu, kitlenin do\u011fru olan ile yak\u0131nla\u015fma e\u011filiminin ne denli b\u00fcy\u00fck oldu\u011funun g\u00f6stergesidir. Y\u00f6n\u00fcm\u00fcz\u00fc d\u00f6nmemiz gereken yer ve umut buradad\u0131r.\n </p>\n <p>\n  <strong>\n   \u2018K\u00fcrt Ulusal \u00d6zg\u00fcrl\u00fck Hareketi\u2019ni ve Tertip Komitesi\u2019ni daha tutarl\u0131 bir \u00f6zele\u015ftiri vermeye davet ediyoruz\u2019\n  </strong>\n </p>\n <p>\n  Bu Newroz\u2019da ne yaz\u0131k ki provokasyon sald\u0131r\u0131lar\u0131n\u0131 engellemeyi ba\u015faramad\u0131k, fakat devletin bu konuda durmayaca\u011f\u0131n\u0131n fark\u0131nda olur, ve basit\u00e7e \u015fiddetle hesap sorman\u0131n \u00f6tesinde, ideolojik m\u00fccadeleyi, kendimizi ve kitleleri olas\u0131 \u00e7eli\u015fkiler \u00fczerinden e\u011fitmeyi ve ilerletmeyi ba\u015farabildi\u011fimiz s\u00fcrece bi\u00e7imleri ne olursa olsun provokasyonlar\u0131 bir giri\u015fimle sonu\u00e7lanacakt\u0131r. Aksi halde, say\u0131lar\u0131 ger\u00e7ek anlamda \u00e7ok \u00e7ok az olan yeminli i\u015fbirlik\u00e7ilerin su\u00e7lar\u0131na alet olan kitleler, i\u00e7erisinde bulunduklar\u0131 yanl\u0131\u015f yoldan \u00e7ekilemezler. \u0130deolojik, politik ilerlemeden ba\u011f\u0131ms\u0131z olarak sadece \u015fiddet ve olay ya\u015fand\u0131\u011f\u0131 s\u0131radaki engelleme giri\u015fimleri provokasyoncu \u00e7izgi sahiplerinin s\u0131k\u0131la\u015fmas\u0131na, birbirine kenetlenmesine vesile olur. Bu nedenle yanl\u0131\u015f yolu in\u015fa eden ile bu yola yanl\u0131\u015fl\u0131kla gireni birbirinden ay\u0131rabilmek i\u00e7in uzun s\u00fcreli ve \u00e7ok y\u00f6nl\u00fc ideolojik bir m\u00fccadeleyi \u00f6n\u00fcm\u00fcze koymam\u0131z gerekir, di\u011fer m\u00fccadele ara\u00e7lar\u0131 buna eklemlenmelidir.\n </p>\n <p>\n  T\u00fcm bu noktalarda kendi \u00fczerimize d\u00fc\u015fen sorumluluklar bak\u0131m\u0131ndan \u00f6zele\u015ftirimizi veriyor, ba\u015fta LGBT\u0130+\u2019lar olmak \u00fczere sald\u0131r\u0131n\u0131n hedefi haline gelen her kesimin her alanda yan\u0131nda olmay\u0131 s\u00fcrd\u00fcrece\u011fimizi ifade ederek, K\u00fcrt Ulusal \u00d6zg\u00fcrl\u00fck Hareketi\u2019ni ve Tertip Komitesi\u2019ni kendi sorumluluklar\u0131 itibariyle daha tutarl\u0131 bir \u00f6zele\u015ftiri vermeye davet ediyoruz.\u201d\n </p>\n</div>\n", "source": "https://www.kaypakkayahaber.com/haber/ydgden-istanbul-yenikapi-newrozunda-yasananlara-iliskin-degerlendirme", "author": ["kaypakkaya partizan"], "labels": ["kaypakkaya haber"], "source_name": "kaypakkaya partizan"}