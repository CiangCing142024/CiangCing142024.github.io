{"published time": "2024-03-19T15:00:00+08:00", "images": ["https://tjen-folket.no/wp-content/uploads/2024/03/8.mars-israel-Copy-1160x669.jpg"], "content": "<div class=\"overlay-media parallax\">\n <img alt=\"\" class=\"jarallax-img\" decoding=\"async\" fetchpriority=\"high\" height=\"669\" sizes=\"(max-width: 1160px) 100vw, 1160px\" src=\"https://tjen-folket.no/wp-content/uploads/2024/03/8.mars-israel-Copy-1160x669.jpg\" srcset=\"https://tjen-folket.no/wp-content/uploads/2024/03/8.mars-israel-Copy-1160x669.jpg\" width=\"1160\"/>\n</div>\n<section class=\"entry-content\">\n <p>\n  <em>\n   Av redaksjonen i Tjen Folket Media.\n  </em>\n </p>\n <hr class=\"wp-block-separator is-cnvs-separator-id-1619773707925\"/>\n <p>\n  <strong>\n   P\u00e5 8. mars fors\u00f8kte provokat\u00f8rer i Oslo og i Sandefjord \u00e5 bruke arbeiderkvinnenes internasjonale kampdag til \u00e5 st\u00f8tte folkemordet staten Israel beg\u00e5r i Gaza.\n  </strong>\n </p>\n <p>\n  I Oslo m\u00f8tte en pro-israelsk gruppe opp for \u00e5 spre anklager om overgrep mot israelske kvinner av den palestinske nasjonale motstandsbevegelsen. Dette er ingenting annet enn et fors\u00f8k p\u00e5 \u00e5 legitimere folkemordet i Gaza, gjennom \u00e5 dehumanisere palestinerne og fremstille dem som dyr som m\u00e5 bli utryddet for \u00e5 sikre staten Israels eksistens. De sprer den samme gamle reaksjon\u00e6re forestillingen om at det ikke er rett \u00e5 gj\u00f8re oppr\u00f8r. Denne provokasjonen ble konfrontert og\n  <a href=\"https://tjen-folket.no/2024/03/12/oslo-beseiret-sionistisk-provokasjon-far-internasjonal-oppmerksomhet/\">\n   beseiret\n  </a>\n  av hundrevis av 8. marstog-deltakere.\n </p>\n <p>\n  I Sandefjord m\u00f8tte to personer opp med et israelsk flagg. Det er rapportert at de ble konfrontert og stanset. Sionistflagget ble beslaglagt og tent p\u00e5 av masser. If\u00f8lge rapporter fra borgerlig media og pro-israelske grupper ble en av provokat\u00f8rene sl\u00e5tt og sparket av flere folk. Han ble deretter sendt til sykehuset i T\u00f8nsberg, hvor han m\u00e5tte v\u00e6re ett d\u00f8gn angivelig med store smerter i hode og nakke \u2013 if\u00f8lge de som st\u00f8tter folkemordet i Gaza var dette et \u00abbrutalt angrep\u00bb.\n </p>\n <p>\n  Hva er det mest \u00abbrutale\u00bb, \u00e5 angivelig banke opp en reaksjon\u00e6r pro-israelsk aktivist, eller \u00e5 drepe mer enn 31.000 mennesker, inkludert mer enn 12.000 barn?\n </p>\n <p>\n  <a href=\"https://www.aljazeera.com/news/longform/2023/10/9/israel-hamas-war-in-maps-and-charts-live-tracker\">\n   Hver time\n  </a>\n  siden 7. oktober er 15 personer drept i Gaza \u2013 seks av dem barn og 12 bygninger er blitt \u00f8delagt. Dette skjer fortsatt, og palestinerne blir presset inn i en mer og mer desperat situasjon. Befolkningen p\u00e5 Gaza blir tvangsforflyttet til et mindre og mindre omr\u00e5de, under tung israelsk bombing og beleiring, med en \u00f8kende desperat mangel p\u00e5 mat og rent drikkevann. Barn har allerede begynt \u00e5 d\u00f8 av sult og alt peker frem p\u00e5 et kommende sprang i omfanget av folkemordet, eller en tvangsforflytning av befolkningen i Gaza til Egypt.\n </p>\n <p>\n  Imperialistene kommer ikke til \u00e5 gj\u00f8re noe for \u00e5 stoppe folkemordet. Deres internasjonale lover, definisjoner av krigsforbrytelser og forbrytelser mot \u00abmenneskeheten\u00bb, er ikke verdt papiret de er skrevet p\u00e5, s\u00e5 fort de ikke tjener imperialistenes egne interesser. St\u00f8tte til det palestinske folket og ford\u00f8mmelse av folkemordet blir sl\u00e5tt hardt ned p\u00e5 av imperialistiske stater og lakei-statene deres i den tredje verden, til og med i de arabiske landene.\n </p>\n <p>\n  Yankee-imperialismen er den politiske, \u00f8konomiske og milit\u00e6re hovedst\u00f8tten til folkemordet, og det er deres interesser staten Israel i hovedsak tjener. Russisk imperialisme vil fokusere p\u00e5 sin angrepskrig mot Ukraina og de vil unng\u00e5 en regional krig i Midt\u00f8sten. Kinesisk imperialisme vil fors\u00f8ke \u00e5 dempe den tilspissede situasjonen i R\u00f8dehavet, ettersom Jemens angrep mot Israel og imperialistene er en trussel mot de kinesiske \u00f8konomiske interesser. Tysk imperialisme, som til ingens overraskelse gir full st\u00f8tte til folkemord, har etablert Israels sikkerhet som Tysklands \u00abraison d\u2019\u00e9tat\u00bb \u2013 et juridisk begrep som betyr at dette sp\u00f8rsm\u00e5let st\u00e5r over alle statens lover og all moral. Norsk imperialisme er tilsluttet krigen p\u00e5 Israelsk side, gjennom sin milit\u00e6re deltakelse i imperialismens operasjoner i R\u00f8dehavet, og den bidrar politisk til folkemordet ved \u00e5 ford\u00f8mme den palestinske motstanden.\n </p>\n <p>\n  Lakei-regimene i Palestinas naboland, og flere andre arabiske land hvor folket viser en enorm st\u00f8tte til og solidaritet med det palestinske folket, har ikke mer enn tomme ord \u00e5 gi til st\u00f8tte for det Palestina. Flere av dem sl\u00e5r hardt ned p\u00e5 solidaritetsdemonstrasjoner, for eksempel Jordan, hvor herskerne bruker\n  <a href=\"https://apnews.com/video/gaza-strip-israel-hamas-war-jordan-amman-israel-government-416954dd002f4585aa29495cc5c357b5\">\n   t\u00e5regass\n  </a>\n  og oppr\u00f8rspoliti mot folket for \u00e5 beskytte den israelske ambassaden. Egypt gj\u00f8r det samme, og er ogs\u00e5 delaktig i blokaden av Gaza. Den Israel-utpekte quislingregjeringen p\u00e5 Vestbredden ledet av Mahmoud Abbas, har til og med skutt palestinske masser som protesterte mot folkemordet i Gaza. Deres forbrytelser mot folket inkluderer\n  <a href=\"https://www.aljazeera.com/news/2023/10/18/palestinian-authority-cracks-down-on-protests-over-israel-gaza-attacks\">\n   mordet av 12 \u00e5r gamle Razan Nasrallah\n  </a>\n  , som ble skutt av styrkene til \u00abde palestinske selvstyremyndighetene\u00bb.\n </p>\n <p>\n  Det palestinske folket fortsetter sin heltemodige motstand etter flere ti\u00e5r med israelsk beleiring av det som har blitt verdens st\u00f8rste konsentrasjonsleir. Den palestinske v\u00e6pnede nasjonale motstandsfronten fortsetter den milit\u00e6re kampen mot okkupanten. Israel har ikke klart \u00e5 tilintetgj\u00f8re kampviljen til det palestinske folket eller deres v\u00e6pnede styrker. Nord-Israel og israelske m\u00e5l i de okkuperte Golanh\u00f8ydene blir konstant beskutt med rakker av libanesiske Hizbollah. Regjeringen i Jemen, som kalles \u00abHouthi-militsen\u00bb av imperialistene, sl\u00e5r harde slag mot Israel og imperialismen i R\u00f8dehavet. Verdens folk og spesielt de arabiske folkene st\u00f8tter det palestinske folket med kraftfulle solidaritetsmarkeringer og aksjoner.\n </p>\n <p>\n  Internasjonalt Kommunistisk Forbund \u2013 IKF skriver det f\u00f8lgende i sin uttalelse til st\u00f8tte for det palestinske folkets uovervinnelige v\u00e6pna nasjonale motstandskamp 8. oktober 2023:\n </p>\n <p>\n  \u00abIngen grusomhet eller terror fra staten Israel vil v\u00e6re i stand til \u00e5 stanse den heroiske motstanden, men vil \u00f8ke vreden til verdens folk, som vil reise seg for \u00e5 bekjempe dem til de er druknet i havet.\n  <strong>\n   V\u00e5g \u00e5 kjempe, v\u00e5g \u00e5 vinne!\u00bb\n  </strong>\n </p>\n <p>\n  Vreden til verdens folk kan ikke temmes, og vil bare vokse sterkere s\u00e5 lenge staten Israel fortsetter \u00e5 utvikle sitt folkemord i Gaza. Skal man kunne f\u00f8le seg trygg om man offentlig st\u00f8tter eller legitimerer folkemord? Skal de som politisk, \u00f8konomisk eller milit\u00e6rt bidrar til folkemord f\u00f8le seg trygge? Verdens folk kommer ikke til \u00e5 glemme forbrytelsene som blir beg\u00e5tt av imperialistene og deres lakeier! Ingen motstand mot dette folkemordet er for \u00abbrutal\u00bb!\n </p>\n <p>\n  <strong>\n   Det er rett \u00e5 gj\u00f8re oppr\u00f8r!\n  </strong>\n </p>\n <p>\n  <strong>\n   Proletarer, verdens undertrykte folk og nasjoner, foren dere og kjemp mot imperialismen og alle dens lakeier!\n  </strong>\n </p>\n <p>\n  <strong>\n   D\u00f8d over inntrengeren! Leve det palestinske folkets v\u00e6pna nasjonale motstandskamp!\n  </strong>\n </p>\n <p>\n  <strong>\n   Ned med den imperialistiske krigen! Leve de nasjonale frigj\u00f8ringskampene!\n  </strong>\n </p>\n</section>\n", "source": "https://tjen-folket.no/2024/03/19/8-mars-massene-aksepterer-ikke-stotte-til-folkemord/", "type": "article", "title": "8. mars: Massene aksepterer ikke st\u00f8tte til folkemord!", "description": "P\u00e5 8. mars fors\u00f8kte provokat\u00f8rer i Oslo og i Sandefjord \u00e5 bruke arbeiderkvinnenes internasjonale kampdag til \u00e5 st\u00f8tte folkemordet staten Israel beg\u00e5r i Gaza.", "modified time": "2024-03-18T15:27:45+00:00", "author": ["Tjen Folket Media"], "categories": ["Uttalelser"], "source_name": "Tjen Folket"}