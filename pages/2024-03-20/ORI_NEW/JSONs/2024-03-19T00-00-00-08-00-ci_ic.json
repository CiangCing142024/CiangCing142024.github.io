{"title": "Norwegian: 18TH OF MARCH \u2013 DAY OF SOLIDARITY WITH POLITICAL PRISONERS -HONORING THE COMMUNIST AND REVOLUTIONARY PRISONERS", "published time": "2024-03-19T00:00:00+08:00", "images": [], "content": "<div class=\"entry-content\">\n <p class=\"has-text-align-right\">\n  <em>\n   Proletarer i alle land, foren dere!\n  </em>\n </p>\n <h3 class=\"wp-block-heading has-text-align-center\">\n  <strong>\n   18. MARS \u2013 DAGEN FOR SOLIDARITET MED POLITISKE FANGER \u2013 TIL \u00c6RE FOR DE KOMMUNISTISKE OG REVOLUSJON\u00c6RE FANGENE\n  </strong>\n </h3>\n <p>\n  18. mars er den internasjonale dagen for solidaritet med politiske fanger. R\u00f8d Hjelp ble grunnlagt av Komintern i 1920, og erkl\u00e6rte i 1923 18. mars, datoen for grunnleggelsen av Pariskommunen, som \u00abden internasjonale dagen for solidaritet med politiske fanger\u00bb og viet den til de politiske fangene. 18. mars uttrykkes solidaritet med politiske fanger over hele verden.\n </p>\n <p>\n  I hver periode av historien har det v\u00e6rt stor motstand mot systemene for utbytting og undertrykkelse som vi har levd i i tusenvis av \u00e5r, og en h\u00f8y pris har blitt betalt. De herskende klassers reaksjon mot enhver kamp mot de herskende utbyttingssystemene, mot enhver motstand, har v\u00e6rt den samme: \u00e5 knuse enhver bevegelse mot deres eksistens for \u00e5 opprettholde sin eksistens og fremfor alt \u00e5 \u00f8delegge de som ledet disse bevegelsene. Som f\u00f8lge av raseriet som har bygget seg opp mot den herskende orden, kan dynamikken som springer ut av \u00f8nsket om og innsatsen for \u00e5 endre den eksisterende orden bare styres i riktig retning under korrekt lederskap. Det er derfor de herskende klassene \u00f8nsker \u00e5 \u00f8delegge de som kanaliserer folkets sinne og \u00f8nske om forandring, og isolere dem som ikke kan \u00f8delegges fra folket. Den andre dimensjonen ved de herskende klassers intoleranse og aggresjon mot de revolusjon\u00e6re, kommunistiske og demokratiske folkelige bevegelsene er \u00e5 sikre at de undertrykte folkemassene tier og ikke v\u00e5ger \u00e5 gj\u00f8re oppr\u00f8r. Ved \u00e5 massakrere og undertrykke folkets fortropp, sender de herskende klassene en beskjed til de undertrykte folkemassene: \u00abHvis dere handler mot oss, vil vi gj\u00f8re det samme mot dere\u00bb.\n </p>\n <p>\n  \u00abFilosofene har bare\n  <em>\n   tolka\n  </em>\n  verden forskjellig; men det det kommer an p\u00e5, er \u00e5\n  <em>\n   forandre\n  </em>\n  den\u00bb sier Karl Marx, proletariatets store mester. Kommunister og revolusjon\u00e6re kjemper for realiseringen av dette idealet, de blir myrdet for det, de blir fengslet for det. Kommunistiske og revolusjon\u00e6re fanger har vist igjen og igjen i tortursentre og fengsler at s\u00e5 lenge livet fortsetter, kan det skapes gode eksempler for fortsettelsen av klassekampen under alle slags livsvilk\u00e5r. Veien krever at man tar disse risikoene, og det er med denne bevisstheten kommunister og revolusjon\u00e6re kjemper mot de herskende utbyttingssystemene. Kroppen til hver myrdet kommunist og revolusjon\u00e6r, hver periode tilbrakt i fengsel, legger ogs\u00e5 grunnlaget for \u00e5 bygge fremtidens samfunn. Borgerskapet og deres lakeier \u00f8nsker \u00e5 sikre kapitulasjonen ved \u00e5 sette de som ikke kan utryddes i fengsler under de mest undertrykkende forhold. De kommunistiske og revolusjon\u00e6re fangene n\u00f8ler derimot ikke med \u00e5 gj\u00f8re fengslene, der fienden f\u00f8ler seg sterkest, til en arena for klassekamp. Av denne grunn m\u00e5 vi ikke definere de kommunistiske og revolusjon\u00e6re fangene i fengslene som ofre, vi m\u00e5 definere dem p\u00e5 rettferdig grunnlag og omfavne dem. Kommunister og revolusjon\u00e6re blir ikke bare myrdet, fengslet og torturert fordi de har alternative ideer til de eksisterende utbyttingssystemene, men ogs\u00e5 fordi de handler for \u00e5 forandre disse ideene, for \u00e5 organisere og forene folket. Det er f\u00f8rst og fremst en ideologisk krig, legemliggjort av to fiendtlige og uforsonlige klasser. Siden de objektive forholdene i det imperialistiske systemet bevarer motsigelsen mellom undertrykkere og undertrykte konstant og aktuell, l\u00f8ser ikke mord og fengsling av kommunister og revolusjon\u00e6re problemene for borgerskapet. Den eksisterende objektive situasjonen, de dypere motsetningene, gjenspeiles direkte i klassemotsigelsene, og tomrommet de myrdede og fengslede revolusjon\u00e6re og kommunistene etterlater, fylles av nye.\n </p>\n <p>\n  I den grad det herskende systemets motsetninger fordypes og dets blindveier multipliserer, i den grad deres frykt for \u00abde som graver deres grav\u00bb vokser, n\u00f8ler ikke herskerklassene med \u00e5 avsl\u00f8re sin sanne karakter mer og mer konkret. Samtidig f\u00f8rer systemets fordypende og ul\u00f8ste krise borgerskapet og de utbyttende herskende klasser av alle slag, sterkere sentralisering av den den suverene statens mekanisme, b\u00e5de med sine lover og sine de facto organisasjoner, og til \u00e5 sette undertrykkingsmekanismene mer i forgrunnen. I de imperialistiske kapitalistiske landene, som kaller seg \u00abideelle\u00bb og \u00abprogressive demokratier\u00bb, viser innf\u00f8ringen av sikkerhetslovene, de nye lovene som utvider statens undertrykkende organers makt, konkret at borgerskapet har lagt bak seg evnen til \u00e5 b\u00e6re \u00abden demokratiske masken\u00bb. Borgerskapet gjenoppretter sin posisjon mot arbeiderklassen, de undertrykte arbeiderne og de undertrykte folkene med all sin reaksjon. I koloniale og halvkoloniale land dominert av imperialisme, er parlamentariske og utenomparlamentariske styreformer med ulike nyanser av fascisme og reaksjon de vanlige regimene. I disse landene blir alle opposisjonelle, f\u00f8rst og fremst kommunister og revolusjon\u00e6re, utsatt for systematisk og permanent statsterror. Dybden av motsigelsen mellom de herskende klassene og de undertrykte menneskene i disse landene bestemmer intensiteten i klassekampen. For de herskende klasser, som bare kan opprettholde imperialismens trelldom gjennom et t\u00f8ylesl\u00f8st terrorregime mot folket, er statsterror snarere en n\u00f8dvendighet enn et alternativ. Lovene er bare et skalkeskjul for fascisme, reaksjon og statsterror. Fengsler, derimot, er en mekanisme for tortur og undertrykkelse. De herskende klassene i Tyrkia, India, Filippinene, Peru, Iran, Israel osv. fordyper de isolasjonen med nesten alle bokstavene i alfabetet for \u00e5 isolere fangene i fengslene. Behandlingen av alvorlig syke fanger forhindres under ulike p\u00e5skudd. Mange syke fanger blir etterlatt for \u00e5 d\u00f8 og det er gjentatte faktiske angrep p\u00e5 fanger. Tusenvis av medlemmer av den kurdiske nasjonen er fanget i fengsler som gjengjeldelse for den kurdiske nasjonale frigj\u00f8ringskampen. I tyrkiske fengsler forhindres l\u00f8slatelse av personer som har v\u00e6rt fengslet i mer enn 30 \u00e5r med den begrunnelse at de \u00abikke gir opp sine ideer\u00bb.\n </p>\n <p>\n  Den reaksjon\u00e6re indiske staten har sperret inne over ti tusen kommunistiske, revolusjon\u00e6re og politiske aktivister, deriblant Varavara Rao, Sanjoy Deepak Rao, Ayinoor Vasu, Rona Wilson og Gautam Navlakha, for \u00e5 forhindre folkekrigen.\n </p>\n <p>\n  Georges Ibrahim Abdallah har v\u00e6rt fengslet av fransk imperialisme i 40 \u00e5r og har enn\u00e5 ikke blitt l\u00f8slatt, selv om han har sonet sin straff. Mumia Abu-Jamal, medlem av Black Panthers, har v\u00e6rt fengslet av amerikansk imperialisme i over 40 \u00e5r. Tusenvis av kommunister, revolusjon\u00e6re og fanger av undertrykte folk fra forskjellige deler av verden har tilbrakt ti\u00e5r i fengsler.\n </p>\n <p>\n  De herskende klassers frykt for de kommunistiske og revolusjon\u00e6re fangene og klassehatet de f\u00f8ler mot dem, er s\u00e5 stor at de hensynsl\u00f8st forhindrer kommunistene og revolusjon\u00e6re de holder fanget i \u00e5pent brudd p\u00e5 sine egne lover fra \u00e5 forlate fengslene. Mordet p\u00e5 formann Gonzalo i 2021, lederen av PCP, som mistet helsen etter 29 \u00e5r i isolat og hvis d\u00f8d ble for\u00e5rsaket fordi de n\u00f8dvendige helsetiltakene ikke ble iverksatt, er veldig viktig for \u00e5 forst\u00e5 omfanget av frykten og klassehat som imperialistene og de servile eierne av herskersystemet f\u00f8ler p\u00e5. De ansvarlige for formann Gonzalos d\u00f8d brente og \u00f8dela til og med kroppen hans.\n </p>\n <p>\n  De kommunistiske og revolusjon\u00e6re fangene i fengslene streber etter \u00e5 oppfylle klassekampens krav, med fare for eget liv ved \u00e5 utfordre grensene for forholdene i fengslene. De nekter \u00e5 kapitulere og n\u00f8ler ikke med \u00e5 st\u00e5 imot all slags press, tortur og isolasjon. Vi m\u00e5 mobilisere for \u00e5 st\u00f8tte fangenes legitime kamp og motstand, for \u00e5 kjempe mot enhver form for aggresjon mot fangene, for \u00e5 v\u00e6re fangenes stemme utenfor murene, m\u00e5 vi st\u00f8tte deres kamp under soningsforholdene som en del av klassekampen.\n </p>\n <p class=\"has-text-align-center\">\n  <strong>\n   DE KOMMUNISTISKE OG REVOLUSJON\u00c6RE FANGENE ER V\u00c5R \u00c6RE!\n  </strong>\n </p>\n <p class=\"has-text-align-center\">\n  <strong>\n   \u00c5 ST\u00d8TTE DE KOMMUNISTISKE OG REVOLUSJON\u00c6RE FANGENE, BETYR \u00c5 ST\u00d8TTE DEN REVOLUSJON\u00c6RE KAMPEN!\n  </strong>\n </p>\n <p class=\"has-text-align-center\">\n  <strong>\n   LA OSS GJ\u00d8RE DE KOMMUNISTISKE OG REVOLUSJON\u00c6RE FANGENES MOTSTAND OG KAMP TIL V\u00c5R EGEN, LA OSS V\u00c6RE FANGENES STEMME!\n  </strong>\n </p>\n <p class=\"has-text-align-right\">\n  <strong>\n   Internasjonalt Kommunistisk Forbund\n  </strong>\n  <br/>\n  <strong>\n   Mars 2024\n  </strong>\n </p>\n</div>\n", "pdf_content": null, "pdf_links": [], "categories": ["Norwegian", "Statements"], "source": "https://ci-ic.org/blog/2024/03/19/norwegian-18th-of-march-day-of-solidarity-with-political-prisoners-honoring-the-communist-and-revolutionary-prisoners/", "source_name": "ci ic"}