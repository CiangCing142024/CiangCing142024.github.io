<html><body>
<div class='article'>
<div class='title'><h1>Ηράκλειο | Συγκέντρωση καταγγελίας όλων των πολιτικών διώξεων εναντία σε εκπαιδευτικούς και σε φοιτητές οι οποίες είναι σε εξέλιξη,  21/3 Λιοντάρια  6:30μ.μ.</h1></div>
<hr/>
<div class='metadata'>
<meta property="author" content="Αντίσταση - Ηράκλειο"/>
<meta property="description" content=""/>
<meta property="labels" content="αγωνιστικες κινησεις εκπαιδευτικων, διώξεις εκπαιδευτικών, ηρακλειο, συγκεντρωσεις"/>
<meta property="published_time" content="2024-03-19T19:14:00+08:00"/>
<meta property="images" content="https://blogger.googleusercontent.com/img/a/AVvXsEj_M9OPLLl5zkwWyUqHJ66aIcbCLtSEtug_gI5_F4ElSE_iSz5dcfjHXZBU1IB_qImdQsAlYJ2VPHG3tWcDdoISTTVRQ5JOszwd6vStxAKOigi-haeksGAfRostGFNXoCJDj6kK3Bu3YTYgofh_mNRGZC3YHG-DD1pBQhf56Furn7HLC4ZoiB-NVSMsMqU"/>
Author: Αντίσταση - Ηράκλειο
<br>
Description: 
<br>
Labels: αγωνιστικες κινησεις εκπαιδευτικων, διώξεις εκπαιδευτικών, ηρακλειο, συγκεντρωσεις
<br>
Published Time: 2024-03-19T19:14:00+08:00
<br>
Images: <a href="https://blogger.googleusercontent.com/img/a/AVvXsEj_M9OPLLl5zkwWyUqHJ66aIcbCLtSEtug_gI5_F4ElSE_iSz5dcfjHXZBU1IB_qImdQsAlYJ2VPHG3tWcDdoISTTVRQ5JOszwd6vStxAKOigi-haeksGAfRostGFNXoCJDj6kK3Bu3YTYgofh_mNRGZC3YHG-DD1pBQhf56Furn7HLC4ZoiB-NVSMsMqU">000000.png</a>
</div>
<div class='content'>
<div class="post-body entry-content" id="post-body-7963675840303581187" itemprop="description articleBody">
 <p>
 </p>
 <div class="separator" style="clear: both; text-align: center;">
  <a href="https://blogger.googleusercontent.com/img/a/AVvXsEj_M9OPLLl5zkwWyUqHJ66aIcbCLtSEtug_gI5_F4ElSE_iSz5dcfjHXZBU1IB_qImdQsAlYJ2VPHG3tWcDdoISTTVRQ5JOszwd6vStxAKOigi-haeksGAfRostGFNXoCJDj6kK3Bu3YTYgofh_mNRGZC3YHG-DD1pBQhf56Furn7HLC4ZoiB-NVSMsMqU" style="margin-left: 1em; margin-right: 1em;">
   <img alt="" data-original-height="576" data-original-width="1021" height="181" src="https://blogger.googleusercontent.com/img/a/AVvXsEj_M9OPLLl5zkwWyUqHJ66aIcbCLtSEtug_gI5_F4ElSE_iSz5dcfjHXZBU1IB_qImdQsAlYJ2VPHG3tWcDdoISTTVRQ5JOszwd6vStxAKOigi-haeksGAfRostGFNXoCJDj6kK3Bu3YTYgofh_mNRGZC3YHG-DD1pBQhf56Furn7HLC4ZoiB-NVSMsMqU" srcset="https://blogger.googleusercontent.com/img/a/AVvXsEj_M9OPLLl5zkwWyUqHJ66aIcbCLtSEtug_gI5_F4ElSE_iSz5dcfjHXZBU1IB_qImdQsAlYJ2VPHG3tWcDdoISTTVRQ5JOszwd6vStxAKOigi-haeksGAfRostGFNXoCJDj6kK3Bu3YTYgofh_mNRGZC3YHG-DD1pBQhf56Furn7HLC4ZoiB-NVSMsMqU" width="320"/>
  </a>
 </div>
 <br/>
 <br/>
 Ως Αγωνιστικές Κινήσεις καλούμε την Πέμπτη 21/3/2024 στις 6:30 μ.μ. στα Λιοντάρια όλους τους εκπαιδευτικούς και όλα τα σωματεία σε συγκέντρωση καταγγελίας
 <p>
 </p>
 <p>
  1)Όλων των πολιτικών διώξεων εναντία στους εκπαιδευτικούς οι οποίες είναι σε εξέλιξη .
 </p>
 <p>
  2)Των συλλήψεων των 49 φοιτητών της σχολής θετικών επιστήμων του ΑΠΘ, που έχουν οδηγηθεί στα δικαστήρια με βαριές κατηγορίες επειδή αγωνίζονται εναντία στην ίδρυση των ιδιωτικών πανεπιστήμιων.
 </p>
 <p>
  Αναλυτικά από την συνέντευξη τύπου στην Αθήνα από: Συνδικαλιστικές οργανώσεις &amp; κινήσεις συλλογικότητες - κινήσεις γειτονιάς
 </p>
 <p>
  Το τελευταίο διάστημα έχει ανοίξει μια βιομηχανία συνδικαλιστικών και πολιτικών διώξεων ενάντια σε εκπαιδευτικούς. Από άκρη σε άκρη σε όλη τη χώρα αξιοποιούνται όλοι οι διοικητικοί και δικαστικοί μηχανισμοί προκειμένου αγωνιστές εκπαιδευτικοί να βρεθούν όμηροι σε πειθαρχικά και δικαστικές αίθουσες. Αξιοποιούνται διάφορες αντιδραστικές διατάξεις του Δημοσιοϋπαλληλικού Κώδικα καθώς και το αντισυνδικαλιστικό νομικό πλαίσιο που έχει ψηφιστεί τα τελευταία χρόνια (νόμοι Χατζηδάκη, Γεωργιάδη κτλ)
 </p>
 <p>
  Συγκεκριμένα υπάρχουν:
 </p>
 <p>
  4 διώξεις (πειθαρχικές και ποινικές) για συμμετοχή στην κινητοποίηση της ΕΛΜΕ Πειραιά (με στάση εργασίας της ΑΔΕΔΥ) ενάντια στις εξετάσεις PISA.
 </p>
 <p>
  2 ποινικές και πειθαρχικές διώξεις εκπαιδευτικών για «ανάρμοστη συμπεριφορά εκτός υπηρεσίας», λόγω συμμετοχής σε κινητοποίηση στην επέτειο της δολοφονίας του 15χρονου Γρηγορόπουλου, με βάση τις (χουντικής έμπνευσης) απαγορεύσεις στην πανδημία.
 </p>
 <p>
  3 ποινικές διώξεις εκπαιδευτικών για την κινητοποίηση της ΕΛΜΕ Πειραιά ενάντια στη φιέστα-φιάσκο του ΔΔΕ Πειραιά υπέρ των ιδιωτικών σχολείων και για κινητοποιήσεις του Σωματείου στα γραφεία της ΔΔΕ Πειραιά. Σε αυτή την μήνυση που έγινε από τον ΔΔΕ Πειραιά διωκόμενος είναι επίσης ο πρόεδρος του Εργατικού Κέντρου Πειραιά που συμμετείχε και συμπαραστάθηκε στην κινητοποίηση.
 </p>
 <p>
  2 πειθαρχικές διώξεις (παραπομπή από την ΔΔΕ Πειραιά στο Πειθαρχικό) για «κακόβουλη κριτική της προϊστάμενης αρχής», με αφορμή δημόσια(!) κριτική στις πολιτικές του Υπουργείου.
 </p>
 <p>
  1 δίωξη εκπαιδευτικού Πρωτοβάθμιας Εκπαίδευση στη Θεσσαλονίκη γιατί συμμετείχε σε κινητοποιήσεις ενάντια στους πλειστηριασμούς κατοικιών.
 </p>
 <p>
  1 πειθαρχική δίωξη συναδέλφου (ΕΔΕ) από τη Διεύθυνση Δευτεροβάθμιας Εκπαίδευσης Ημαθίας για «την συμπεριφορά του στη ΓΣ της Ε’ ΕΛΜΕ-Θ στις 4/5/2022 στο 1ο Γυμνάσιο Σταυρούπολης», της οποίας εκείνη την περίοδο ήταν μέλος και συμμετείχε στη ΓΣ.
 </p>
 <p>
  3 παραπομπές σε Πειθαρχικό Περιφερειακής Εκπαίδευσης συναδελφισσών στην Αθήνα για συμμετοχή τους στην προκηρυγμένη από τα εκπαιδευτικά σωματεία Απεργία-Αποχή από Μέντορες-Συντονιστές.
 </p>
 <p>
  Ανάμεσα σε όλα αυτά κατά καιρούς συνάδελφοι καλούνται σε απολογία στις Διευθύνσεις Εκπαίδευσης για έγγραφες εξηγήσεις, απειλούνται με ΕΔΕ, καλούνται σε αστυνομικά τμήματα γιατί συμμετείχαν σε Απεργία (Ρέθυμνο).
 </p>
 <p>
  Συνδικαλιστικές διώξεις όμως υπάρχουν και εκτός εκπαίδευσης: η πρόσφατη απόλυση διοικητικού υπαλλήλου του ΕΚΠΑ, αλλά και η διενέργεια ΕΔΕ κατά των μελών ολόκληρου του Διοικητικού Συμβουλίου Διοικητικών Υπαλλήλων του ΕΚΠΑ, για την κινητοποίηση και συμβολική κατάληψη του κτιρίου «ΚΛΕΙΔΙ» του πανεπιστημίου. Οι διώξεις συνδικαλιστών της ΠΕΝΕΝ με την κατηγορία της παρεμπόδισης εκτέλεσης των δρομολογίων των πλοίων σε ημέρα πανεργατικής απεργίας. Η δίωξη της προέδρου του σωματείου εργαζομένων του νοσοκομείου Αγ. Σάββας, από την Διοίκηση του Νοσοκομείου ενάντια στην απεργία των συμβασιούχων καθαριότητας. Στον Πειραιά επίσης διώκονται ο Πρόεδρος του Εργατικού Κέντρου και Πρόεδρος του σωματείου των εργαζομένων της COSCO με αφορμή τον απεργιακό αγώνα των εργαζομένων στην COSCO (25-31/10/2021., καθώς και ο Πρόεδρος του σωματείου εργαζομένων της Πειραϊκού Φαρμακευτικού Συνεταιρισμού (ΠΕΙΦΑΣΥΝ).Και πολλές άλλες διώξεις συνδικαλιστών και εργαζομένων σε αρκετούς κλάδους που η δράση και η στάση τους έχει ενοχλήσει την εργοδοσία.
 </p>
 <p>
  Είναι γεγονός ότι όλες αυτές οι διώξεις είναι κομμάτι του συνολικότερου χτυπήματος στη δράση των σωματείων, στο δικαίωμα στη διαδήλωση, στην απεργία και την κινητοποίηση.
 </p>
 <p>
  Δεν αφορά μόνο τους διωκόμενους αλλά όλους τους εργαζόμενους, τη νεολαία, τον λαό που θα θελήσουν να αντισταθούν στις πολιτικές που χτυπούν και διαλύουν τα δικαιώματα στην εργασία, στην εκπαίδευση, στην υγεία.
 </p>
 <div style="clear: both;">
 </div>
</div>

</div>


<div class='source'><p>Source: <a href="https://antigeitonies3.blogspot.com/2024/03/213-630.html">https://antigeitonies3.blogspot.com/2024/03/213-630.html</a></p></div>
</div>
</body></html>