{"published time": "2024-02-17T09-41-43-00-00", "images": [], "content": "<div class=\"entry-content\">\n <p class=\"has-text-align-justify\">\n  Efter stigende bandekriminalitet i Aalborg, med flere m\u00e5neder af skudepisoder og knivstikkeri, har Nordjyllands Politi samt Aalborg Kommune besluttet sig at\n  <a href=\"https://www.aalborg.dk/om-kommunen/presse-og-kommunikation/nyheder/politi-og-kommune-vil-bryde-foedekaeden-til-det-kriminelle-miljoe-i-aalborg-kommune\">\n   oprette en s\u00e6rlig taskforce\n  </a>\n  der skal\n  <em>\n   forhindre b\u00f8rn og unge i at blive trukket ind i de kriminelle milj\u00f8er\n  </em>\n  .\n </p>\n <p class=\"has-text-align-justify\">\n  Politiet vil if\u00f8lge politiinspekt\u00f8r Claus Dan\u00f8, anvende den s\u00e5kaldte \u00bbknock-knock\u00ab metode, som de eftersigende skulle have gode erfaringer med i Aarhus og K\u00f8benhavn. Denne metode g\u00e5r ud p\u00e5 at, n\u00e5r politiet ser unge v\u00e6re i selskab med folk, som angiveligt er kriminelle eller er bandemedlemmer, s\u00e5 vil de n\u00e5 ud til de unges for\u00e6ldre og tage en snak med dem. Politiet vil generelt ogs\u00e5 \u00f8ge sin tilstedev\u00e6relse i det offentlige rum.\n </p>\n <p class=\"has-text-align-justify\">\n  Politiet har erkl\u00e6ret, at de aktivt arbejder p\u00e5 at forhindre unge i at blive inddraget i kriminalitet. Men det er \u00e5benlyst at de aldrig vil kunne l\u00f8se dette problem. De spiller i forvejen selv en reaktion\u00e6r rolle i vores samfund, ligesom de pjaltede bandemilj\u00f8er g\u00f8r, bare politiet repr\u00e6senterer den reaktion\u00e6re borgerlige danske stat. Vi ved allerede at politiet ofte er ude og\n  <a href=\"https://socialistiskrevolution.wordpress.com/2023/06/13/politiet-angriber-born-med-deres-hunde-masserne-fortsaetter-med-at-kaempe/\">\n   chikanere unge b\u00f8rn\n  </a>\n  og arbejdere p\u00e5 baggrund af deres etnicitet, som det f.eks. skete i\n  <a href=\"https://socialistiskrevolution.wordpress.com/2023/08/24/nordjyllands-politi-angriber-uskyldige/\">\n   nabolaget Vejgaard\n  </a>\n  . Mange unge ser da en forbindelse mellem de betjente, der chikanerer dem, og betjentene, der beskytter fascister, som br\u00e6nder koranen eller provokerer masserne p\u00e5 andre m\u00e5der, hvilket skaber et s\u00e6rligt image.\n </p>\n <p class=\"has-text-align-justify\">\n  Hvis politiet oprigtigt vil skabe \u00e6ndring, m\u00e5 de starte med deres eget adf\u00e6rd, men det er tydeligt at de aldrig vil fors\u00f8ge at forbedre sig eller overhovedet anerkende at de har et problem. I stedet vil man garanteret se denne nye taskforce blive misbrugt til at chikanere masser med ophav fra undertrykte nationer yderligere.\n </p>\n</div>\n", "source": "https://socialistiskrevolution.wordpress.com/2024/02/17/nordjyllands-politi-og-aalborg-kommune-opretter-saerlig-taskforce/", "type": "article", "title": "Nordjyllands Politi og Aalborg Kommune opretter s\u00e6rlig taskforce", "description": "Efter stigende bandekriminalitet i Aalborg, med flere m\u00e5neder af skudepisoder og knivstikkeri, har Nordjyllands Politi samt Aalborg Kommune besluttet sig at oprette en s\u00e6rlig taskforce der skal for\u2026", "modified time": "2024-02-17T09:41:43+00:00", "author": ["socialistiskrevolution"], "categories": ["Uncategorized"]}