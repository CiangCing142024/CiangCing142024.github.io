<html><body>
<div class='article'>
<div class='title'><h1>pc 17 febbraio - NO alla controriforma della giustizia del ministro salvacorrotti Nordio</h1></div>
<hr/>
<div class='metadata'>
<meta property="author" content="prolcomra"/>
<meta property="description" content="da Controinformazione rossoperaia ORE12 del 16/02 Dove non è riuscito Berlusconi, cioè di mettere le mani sulla giustizia e a silenziare la..."/>
<meta property="published_time" content="2024-02-17T14-28-00-01-00"/>
<meta property="images" content="https://blogger.googleusercontent.com/img/b/R29vZ2xl/AVvXsEgE6fCFG7p6s7rs0UnpDAi3Kh1gcb4nJ2HV3W01zqXhVTcqjhwY7EXg14ZxtdADRMAyQwjiqNi5FAJK0kCYfE89mTuncKTqV9Pg2KTlKtRxViL2UsQH0JaGyrMvaN9HCP6lHC4Puf79g01lRgEH_mfMqFdDhafKVdA1j_XKuuMY1jcW1aiO7iwndDagpDdc/w257-h198/berlusconi-nordio.jpg,
https://blogger.googleusercontent.com/img/b/R29vZ2xl/AVvXsEhaA-N3e9g3uK_k2NsOIWmrYLab4IlmVw6uxJFi44iL2o75gEGkCjXeU0HjIMiksGwUfnEkPxhcN5BpzEAAdVH6RAA9KBCVjMjnFa_v1wMLWcvBcLcxAG4sE2tacJZVRsE-UDnvVNb_Hl7KHpZd9hRmXm6eCydiwEK_ceDWGlkYCDYXKcDzrMzUDerMZcKD/s320/Gelli.jpg"/>
Author: prolcomra
<br>
Description: da Controinformazione rossoperaia ORE12 del 16/02 Dove non è riuscito Berlusconi, cioè di mettere le mani sulla giustizia e a silenziare la...
<br>
Published Time: 2024-02-17T14-28-00-01-00
<br>
Images: <a href="https://blogger.googleusercontent.com/img/b/R29vZ2xl/AVvXsEgE6fCFG7p6s7rs0UnpDAi3Kh1gcb4nJ2HV3W01zqXhVTcqjhwY7EXg14ZxtdADRMAyQwjiqNi5FAJK0kCYfE89mTuncKTqV9Pg2KTlKtRxViL2UsQH0JaGyrMvaN9HCP6lHC4Puf79g01lRgEH_mfMqFdDhafKVdA1j_XKuuMY1jcW1aiO7iwndDagpDdc/w257-h198/berlusconi-nordio.jpg">000000.jpg</a>&nbsp;<a href="https://blogger.googleusercontent.com/img/b/R29vZ2xl/AVvXsEhaA-N3e9g3uK_k2NsOIWmrYLab4IlmVw6uxJFi44iL2o75gEGkCjXeU0HjIMiksGwUfnEkPxhcN5BpzEAAdVH6RAA9KBCVjMjnFa_v1wMLWcvBcLcxAG4sE2tacJZVRsE-UDnvVNb_Hl7KHpZd9hRmXm6eCydiwEK_ceDWGlkYCDYXKcDzrMzUDerMZcKD/s320/Gelli.jpg">000001.jpg</a>
</div>
<div class='content'>
<div class="post-body entry-content" id="post-body-1466470373790363265" itemprop="description articleBody">
 <p style="line-height: 108%; margin-bottom: 0.28cm;">
  <b>
   <span>
    da Controinformazione rossoperaia ORE12 del 16/02
   </span>
  </b>
 </p>
 <div class="separator" style="clear: both; text-align: center;">
  <a href="https://blogger.googleusercontent.com/img/b/R29vZ2xl/AVvXsEgE6fCFG7p6s7rs0UnpDAi3Kh1gcb4nJ2HV3W01zqXhVTcqjhwY7EXg14ZxtdADRMAyQwjiqNi5FAJK0kCYfE89mTuncKTqV9Pg2KTlKtRxViL2UsQH0JaGyrMvaN9HCP6lHC4Puf79g01lRgEH_mfMqFdDhafKVdA1j_XKuuMY1jcW1aiO7iwndDagpDdc/s843/berlusconi-nordio.jpg" style="clear: left; float: left; margin-bottom: 1em; margin-right: 1em;">
   <img border="0" data-original-height="650" data-original-width="843" height="198" src="https://blogger.googleusercontent.com/img/b/R29vZ2xl/AVvXsEgE6fCFG7p6s7rs0UnpDAi3Kh1gcb4nJ2HV3W01zqXhVTcqjhwY7EXg14ZxtdADRMAyQwjiqNi5FAJK0kCYfE89mTuncKTqV9Pg2KTlKtRxViL2UsQH0JaGyrMvaN9HCP6lHC4Puf79g01lRgEH_mfMqFdDhafKVdA1j_XKuuMY1jcW1aiO7iwndDagpDdc/w257-h198/berlusconi-nordio.jpg" srcset="https://blogger.googleusercontent.com/img/b/R29vZ2xl/AVvXsEgE6fCFG7p6s7rs0UnpDAi3Kh1gcb4nJ2HV3W01zqXhVTcqjhwY7EXg14ZxtdADRMAyQwjiqNi5FAJK0kCYfE89mTuncKTqV9Pg2KTlKtRxViL2UsQH0JaGyrMvaN9HCP6lHC4Puf79g01lRgEH_mfMqFdDhafKVdA1j_XKuuMY1jcW1aiO7iwndDagpDdc/w257-h198/berlusconi-nordio.jpg" width="257"/>
  </a>
 </div>
 Dove non è riuscito Berlusconi, cioè di mettere le mani sulla giustizia e a silenziare la stampa non allineata, ora ci sta riuscendo il ministro Nordio del governo Meloni.
 <p>
 </p>
 <p style="line-height: 17.28px; margin-bottom: 0.28cm;">
  Con questo indegno personaggio i termini “giustizia” e “garantismo” perdono definitivamente il loro significato, cosa che è normale nel diritto borghese, del diritto al servizio dei padroni, ma con questo governo si affonda ancora di più nello stravolgimento di leggi, nel piegare la magistratura alla politica del governo, nel mettere il bavaglio alla stampa.
 </p>
 <div class="separator" style="clear: both; text-align: justify;">
  <span style="text-align: left;">
   Con il ministro
Nordio “giustizia” vuol dire ingiustizia e garantismo vuole dire
garanzia di impunità per i corrotti.
  </span>
 </div>
 <p style="line-height: 108%; margin-bottom: 0.28cm;">
  E’ la fine di
quello che i borghesi chiamano “Stato di diritto”, è un
ulteriore passo avanti nella trasformazione reazionaria della stessa
democrazia borghese.
 </p>
 <p style="line-height: 108%; margin-bottom: 0.28cm;">
  Stiamo parlando del passaggio al Senato del ddl Nordio che andrà alla
Camera, che è passato con
  <span>
  </span>
 </p>
 <a name="more">
 </a>
 un’ampia
 <span data-darkreader-inline-bgcolor="" data-darkreader-inline-bgimage="">
  maggioranza sostenuta da Italia viva e Azione, i miserabili Renzi e
Calenda, su fronte del sì (104) e le opposizioni su quello del no
(56).
 </span>
 <p>
 </p>
 <p style="line-height: 108%; margin-bottom: 0.28cm;">
  Il disegno di
legge di Nordio non è una riforma della giustizia ma è una
controriforma, funzionale agli obiettivi del piano di occupazione
dello Stato da parte di questo governo – il governo Meloni - e
evidenzia ancora una volta quali classi questo governo intende
tutelare e qual è il suo disegno, la sua concezione di che tipo di
società costruire.
 </p>
 <p style="line-height: 108%; margin-bottom: 0.28cm;">
  Del resto è la
linea dell’intero governo che ispira il ddl Nordio: sulle inchieste
della magistratura che colpiscono il ministro Santanchè la stessa
Meloni aveva detto: “un avviso di garanzia non determina in
automatico le dimissioni di un ministro”
 </p>
 <p style="line-height: 108%; margin-bottom: 0.28cm;">
  Su RaiNews24 –
riporta Il Fatto Quotidiano - il viceministro di Forza Italia,
Francesco Paolo Sisto, ex avvocato di Berlusconi, dice che la riforma
“è stata studiata e calibrata nel tempo, con la diretta
partecipazione” dell’uomo di Arcore, che “ha subito tanto,
troppo, a causa della giustizia”.
 </p>
 <p style="line-height: 108%; margin-bottom: 0.28cm;">
  Il più grande
corrotto e corruttore della casta politica e padronale italiana,
legato alla grande criminalità – e qui ci sono i processi e anni
di inchieste che lo provano – è il modello per la controriforma
Nordio della giustizia.
 </p>
 <p style="line-height: 108%; margin-bottom: 0.28cm;">
  Il motivo che lo
aveva spinto alla sua “discesa in campo” è stato sicuramente per
difendersi dai processi, dalla mole di inchieste che lo accusavano di
corruzione, di malaffare e di legami con la criminalità, oltre che
attuare il piano golpista di Gelli alla cui loggia massonica
Berlusconi era iscritto. Questo ha fatto da apripista che ha permesso
l’insediamento del peggio di questa classe politica rappresentante
della peggiore casta politica e padronale nel nostro paese.
 </p>
 <p style="line-height: 108%; margin-bottom: 0.28cm;">
  Gli
amministratori, i sindaci e la casta politica a livello locale e
provinciale non saranno perseguiti per il reato d’abuso d’ufficio
perché questo, l’art. 323 del codice penale, con questa
controriforma, è stato abolito. Si dà il via libera ad appalti
senza regole, a profitti vertiginosi per i padroni e allo scempio dei
territori, all’impunità dei padroni assassini per le morti sul
lavoro che gli appalti senza regole faranno aumentare senz’altro.
 </p>
 <p style="line-height: 108%; margin-bottom: 0.28cm;">
  Nessuna pena per
chi prende mazzette perché il traffico d’influenze da Nordio è
stato ridotto ai minimi termini: non sarà più punibile il pubblico
ufficiale che, violando la legge, “intenzionalmente procura a sé o
ad altri un ingiusto vantaggio patrimoniale ovvero arreca ad altri un
danno ingiusto”. Se il testo diventerà legge, l’Italia diventerà
l’unico Paese del mondo capitalista in cui questa condotta non
costituisce reato. E questo lo scrive un giornale borghese.
 </p>
 <p style="line-height: 108%; margin-bottom: 0.28cm;">
  Non solo. Per
arrestare un presunto corrotto o tangentista (che magari nemmeno
sapeva di essere indagato) bisognerà “avvertirlo” con un
anticipo di almeno cinque giorni che subirà un interrogatorio.
 </p>
 <p style="line-height: 108%; margin-bottom: 0.28cm;">
  Viene demolito
l’art. 21 della Costituzione sulla libertà di manifestare
liberamente il proprio pensiero e sulla libertà di stampa, mirando a
colpire i giornalisti non allineati al governo e mettere il bavaglio
al diritto di cronaca e al diritto dei cittadini, delle masse, ad
essere informati, perché la controriforma Nordio vieta la
pubblicazione delle intercettazioni.
 </p>
 <p style="line-height: 108%; margin-bottom: 0.28cm;">
  <span data-darkreader-inline-bgcolor="" data-darkreader-inline-bgimage="">
   Il
5s Roberto Scarpinato attacca "un impianto antidemocratico, anti
egualitario e classista", mentre Ilaria Cucchi di Alleanza verdi
e sinistra parla di "un insulto alla democrazia".
  </span>
 </p>
 <p style="line-height: 108%; margin-bottom: 0.28cm;">
  Per
l’opposizione, dai giovani, dagli ambientalisti, dai movimenti
dell’opposizione politica e sociale, solo repressione e manganelli,
pene più pesanti, mentre l’impunità viene garantita ai padroni e
ai politicanti corrotti.
 </p>
 <p>
  Con questa
controriforma il ministro Nordio non solo riabilita e legittima il
peggio di quel sistema che un tempo i giornali e le inchieste
chiamavano “Tangentopoli”, quel sistema prodotto dall’intreccio
tra padroni corrotti e corruttori, finanza e classe politica al
governo sul piano nazionale e locale, un sistema che abbiamo sotto
agli occhi ogni giorno con arresti e inchieste che stanno colpendo i
membri dei partiti di governo e di alcuni suoi ministri, ma un passo
ulteriore nella demolizione/dissoluzione di questo Stato borghese per
strutturarne uno nuovo al servizio di un regime, quell’obiettivo
che si era proposto Gelli con il piano rinascita della P2 e che con quella sciagura del ministro Nordio oggi realizza il suo piano
golpista.
 </p>
 <p>
 </p>
 <div class="separator" style="clear: both; text-align: center;">
  <a href="https://blogger.googleusercontent.com/img/b/R29vZ2xl/AVvXsEhaA-N3e9g3uK_k2NsOIWmrYLab4IlmVw6uxJFi44iL2o75gEGkCjXeU0HjIMiksGwUfnEkPxhcN5BpzEAAdVH6RAA9KBCVjMjnFa_v1wMLWcvBcLcxAG4sE2tacJZVRsE-UDnvVNb_Hl7KHpZd9hRmXm6eCydiwEK_ceDWGlkYCDYXKcDzrMzUDerMZcKD/s418/Gelli.jpg" style="margin-left: 1em; margin-right: 1em;">
   <img border="0" data-original-height="378" data-original-width="418" height="289" src="https://blogger.googleusercontent.com/img/b/R29vZ2xl/AVvXsEhaA-N3e9g3uK_k2NsOIWmrYLab4IlmVw6uxJFi44iL2o75gEGkCjXeU0HjIMiksGwUfnEkPxhcN5BpzEAAdVH6RAA9KBCVjMjnFa_v1wMLWcvBcLcxAG4sE2tacJZVRsE-UDnvVNb_Hl7KHpZd9hRmXm6eCydiwEK_ceDWGlkYCDYXKcDzrMzUDerMZcKD/s320/Gelli.jpg" srcset="https://blogger.googleusercontent.com/img/b/R29vZ2xl/AVvXsEhaA-N3e9g3uK_k2NsOIWmrYLab4IlmVw6uxJFi44iL2o75gEGkCjXeU0HjIMiksGwUfnEkPxhcN5BpzEAAdVH6RAA9KBCVjMjnFa_v1wMLWcvBcLcxAG4sE2tacJZVRsE-UDnvVNb_Hl7KHpZd9hRmXm6eCydiwEK_ceDWGlkYCDYXKcDzrMzUDerMZcKD/s320/Gelli.jpg" width="320"/>
  </a>
 </div>
 <p>
 </p>
 <div style="clear: both;">
 </div>
</div>

</div>


<div class='source'><p>Source: <a href="https://proletaricomunisti.blogspot.com/2024/02/pc-17-febbraio-no-alla-controriforma.html">https://proletaricomunisti.blogspot.com/2024/02/pc-17-febbraio-no-alla-controriforma.html</a></p></div>
</div>
</body></html>