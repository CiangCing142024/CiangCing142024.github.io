<html><body>
<div class='article'>
<div class='title'><h1>pc 17 febbraio - Il nostro lavoro nelle fabbriche e nei posti di lavoro verso le giornate di lotta del 23 e 24 per la Palestina e la sua resistenza/contro la guerra e contro l'imperialismo</h1></div>
<hr/>
<div class='metadata'>
<meta property="author" content="prolcomra"/>
<meta property="description" content="da Controinformazione rossoperaia ORE12 del 16/02  Vogliamo fare il punto e portare ad esempio il nostro lavoro nei posti di lavoro, nelle ..."/>
<meta property="published_time" content="2024-02-17T14-49-00-01-00"/>
<meta property="images" content="https://blogger.googleusercontent.com/img/b/R29vZ2xl/AVvXsEjAqIievCcdIVhl-Iosu2eNIZrVkXfCufozqwUNOISDZi2Psv3TUOd8AXRwTXcdiqYRq98xOrBhQ_S85MqLU0yxnDzIkkIJ1GxP11hOot36XhFdFPdxoaam59ScFVAZBQouiwxTJ8CGbFkCJFDm0Ct7cdBqLvAkFnbYoOj7mm8wqFRhuKVGL8j6qdTp0Rb5/w477-h238/Milano%20per%20la%20Palestina%202.jpg"/>
Author: prolcomra
<br>
Description: da Controinformazione rossoperaia ORE12 del 16/02  Vogliamo fare il punto e portare ad esempio il nostro lavoro nei posti di lavoro, nelle ...
<br>
Published Time: 2024-02-17T14-49-00-01-00
<br>
Images: <a href="https://blogger.googleusercontent.com/img/b/R29vZ2xl/AVvXsEjAqIievCcdIVhl-Iosu2eNIZrVkXfCufozqwUNOISDZi2Psv3TUOd8AXRwTXcdiqYRq98xOrBhQ_S85MqLU0yxnDzIkkIJ1GxP11hOot36XhFdFPdxoaam59ScFVAZBQouiwxTJ8CGbFkCJFDm0Ct7cdBqLvAkFnbYoOj7mm8wqFRhuKVGL8j6qdTp0Rb5/w477-h238/Milano%20per%20la%20Palestina%202.jpg">000000.jpg</a>
</div>
<div class='content'>
<div class="post-body entry-content" id="post-body-2355657752901977784" itemprop="description articleBody">
 <p>
  da Controinformazione rossoperaia ORE12 del 16/02
 </p>
 <p style="line-height: 108%; margin-bottom: 0.28cm;">
 </p>
 <div class="separator" style="clear: both; text-align: center;">
  <a href="https://blogger.googleusercontent.com/img/b/R29vZ2xl/AVvXsEjAqIievCcdIVhl-Iosu2eNIZrVkXfCufozqwUNOISDZi2Psv3TUOd8AXRwTXcdiqYRq98xOrBhQ_S85MqLU0yxnDzIkkIJ1GxP11hOot36XhFdFPdxoaam59ScFVAZBQouiwxTJ8CGbFkCJFDm0Ct7cdBqLvAkFnbYoOj7mm8wqFRhuKVGL8j6qdTp0Rb5/s1129/Milano%20per%20la%20Palestina%202.jpg" style="margin-left: 1em; margin-right: 1em;">
   <img border="0" data-original-height="566" data-original-width="1129" height="238" src="https://blogger.googleusercontent.com/img/b/R29vZ2xl/AVvXsEjAqIievCcdIVhl-Iosu2eNIZrVkXfCufozqwUNOISDZi2Psv3TUOd8AXRwTXcdiqYRq98xOrBhQ_S85MqLU0yxnDzIkkIJ1GxP11hOot36XhFdFPdxoaam59ScFVAZBQouiwxTJ8CGbFkCJFDm0Ct7cdBqLvAkFnbYoOj7mm8wqFRhuKVGL8j6qdTp0Rb5/w477-h238/Milano%20per%20la%20Palestina%202.jpg" srcset="https://blogger.googleusercontent.com/img/b/R29vZ2xl/AVvXsEjAqIievCcdIVhl-Iosu2eNIZrVkXfCufozqwUNOISDZi2Psv3TUOd8AXRwTXcdiqYRq98xOrBhQ_S85MqLU0yxnDzIkkIJ1GxP11hOot36XhFdFPdxoaam59ScFVAZBQouiwxTJ8CGbFkCJFDm0Ct7cdBqLvAkFnbYoOj7mm8wqFRhuKVGL8j6qdTp0Rb5/w477-h238/Milano%20per%20la%20Palestina%202.jpg" width="477"/>
  </a>
 </div>
 <br/>
 Vogliamo fare il punto e
portare ad esempio il nostro lavoro nei posti di
lavoro, nelle fabbriche, tra le lavoratrici e i lavoratori, quello
della battaglia necessaria, del legame tra il sostegno alla
resistenza palestinese e la battaglia contro la guerra imperialista,
che lega gli interessi - anche immediati - dei lavoratori rispetto
alla situazione internazionale.
 <p>
 </p>
 <p style="line-height: 108%; margin-bottom: 0.28cm;">
  Questo lavoro
alle fabbriche si sta svolgendo già all'interno di un'attività più
generale per elevare la coscienza e la controinformazione nei posti
di lavoro, utilizzando quello che è lo strumento della
Controinformazione.
 </p>
 <p style="line-height: 108%; margin-bottom: 0.28cm;">
  Dopo il 7 ottobre
siamo continuamente intervenuti, portando le mobilitazioni e i
contenuti della lotta palestinese e della campagna di solidarietà e
dei movimenti anche nei posti di lavoro, abbiamo fatto la nostra
parte per informare e far partecipare i lavoratori a questa battaglia
che è fondamentale anche per
  <span>
  </span>
 </p>
 <a name="more">
 </a>
 la difesa delle condizioni di lavoro,
una difesa nella prospettiva di un attacco, con la presa di coscienza
che solo la messa in discussione dell'intero sistema
capitalista/imperialista può dare un senso anche alle nostre
battaglie rivendicative di tutti i giorni.
 <p>
 </p>
 <p style="line-height: 108%; margin-bottom: 0.28cm;">
  La campagna
partita anche a livello internazionale - e che noi in Italia abbiamo
fatto propria aderendo alle due iniziative del 23 febbraio e del 24
febbraio lanciate dalle organizzazioni palestinesi, in particolare
dai giovani palestinesi d'Italia - è molto importante e ci dà
un'opportunità in più per fare una campagna specifica rispetto a
quelli che sono i legami tra il piano genocida di Israele e
dell'imperialismo e l'intervento e l'allargamento poi della guerra,
con l'invio diretto del nostro imperialismo delle truppe nel Mar
Rosso e quindi la battaglia che lega la lotta dei popoli, la
resistenza alle fabbriche dei nostri paesi imperialisti, che è il
miglior sostegno al popolo palestinese, alla sua resistenza e a tutti
i martiri che quotidianamente stanno resistendo al genocidio di
Israele.
 </p>
 <p style="line-height: 108%; margin-bottom: 0.28cm;">
  Partiamo con lo
spiegare che dietro la disumanità di questo genocidio, di questa
campagna di distruzione verso il popolo palestinese, di annientamento
di un popolo, c'è il sistema imperialista, c'è la logica del
profitto e quindi sta a noi, a noi operai e comunisti, spiegare
quello che ci sta dietro a questo sistema che genera questi genocidi
nel silenzio di tutti gli Stati imperialisti potenti, mentre
dall'altro lato tutti i popoli si stanno schierando a fianco della
resistenza del popolo palestinese, che è sempre più un esempio -
come abbiamo detto più volte negli interventi alle fabbriche - la
Palestina è l'esempio dei popoli che lottano, la liberazione della
Palestina è la liberazione di tutti gli oppressi.
 </p>
 <p style="line-height: 108%; margin-bottom: 0.28cm;">
  Dobbiamo scendere
in piazza con questi obiettivi e legare questa solidarietà al popolo
palestinese, alla lotta contro chi tutti i giorni non ci dà nessuna
garanzia: agli operai nelle fabbriche non stanno garantendo il
lavoro, per gli studenti non c’è nessun futuro, è una scuola
sempre più piena di guerra, piena di pezzi di merda come Crosetto.  Anche
su Israele e Palestina vediamo che il governo Meloni non è un
governo come gli altri, è sempre un governo dei padroni ma è un
governo di fascisti, dove Crosetto è l'esponente diretto
dell'industria militare, e negli altri governi questo non c'è mai
stato. Quindi è molto simile a quello che sta succedendo anche nel
governo Netanyahu che sta marciando verso un regime, fottendosi anche
delle voci contrarie che ci sono in quel paese.
 </p>
 <p style="line-height: 108%; margin-bottom: 0.28cm;">
  Noi dobbiamo
portare questa campagna e questo messaggio che sono molto importanti
per l'unità della lotta dei popoli, dei proletari: che i proletari
non hanno la patria del Capitale da difendere ma hanno solamente un
mondo da conquistare. E per questo è importantissima la scesa in
campo dei lavoratori, anche se non facile perché è difficoltosa in questo clima di
campagna permanente, di disinformazione e di attacco al dissenso, di
criminalizzazione, con la repressione che anche in questi giorni si è
fatta più sentire.
 </p>
 <p style="line-height: 108%; margin-bottom: 0.28cm;">
  Un nostro intervento che è stato fatto
davanti alla Rai, a Milano, sintetizza questo clima che è un
segnale anche di debolezza da parte del governo guerrafondaio,
fascista, della Meloni che si illude che con la repressione possa
fermare la giusta solidarietà e la lotta dei popoli e dei proletari.
 </p>
 <p style="line-height: 108%; margin-bottom: 0.28cm;">
  L’ appello del
23 e 24 lega l'importanza della solidarietà con la resistenza
palestinese e la lotta contro la guerra imperialista e in questo
senso la giornata del 23 è una giornata di scioperi che per noi vuol
dire assemblee, informazione, giornata di lotta organizzata dai
sindacati di base a cui anche lo Slai Cobas per il sindacato di
classe ha aderito. È una giornata di lotta molto importante per
portare direttamente ai lavoratori proprio le giuste istanze della
resistenza palestinese che vogliono una pace giusta, una pace con la
giustizia, che vogliono dire basta alle guerre imperialiste, basta
alle guerre ingiuste, ma che sanno benissimo che per ottenere tutto
questo bisogna fare una guerra, la guerra agli sfruttatori, la guerra
ai sionisti, agli imperialisti, ai padroni del mondo, la guerra al
governo italiano che è in guerra contro il popolo palestinese perché
proprio in questi giorni, non solo tramite quelli che sono le
industrie delle armi, ma attraverso anche l'invio diretto dei soldati
nel Mar Rosso, è entrato in guerra direttamente contro i palestinesi
e quindi contro tutti i proletari.
 </p>
 <p style="line-height: 108%; margin-bottom: 0.28cm;">
  Questa campagna e
questa attività nei posti di lavoro, tra i lavoratori, è molto
importante perché il migliore aiuto al popolo palestinese è quello
di colpire il nostro governo e tutti i suoi sporchi interessi che
sono quelli dei padroni delle multinazionali, delle fabbriche di
armi, dell'ENI. Non dimentichiamo che davanti alla Palestina c'è un
grosso interesse dell'ENI per il petrolio, per il gas, di un grandissimo giacimento
dei palestinesi che vogliono che sia invece sfruttato da Israele e dai suoi
amici imperialisti che stanno non a caso aiutando Israele per poi
spartirsi, anche in questo caso, il bottino.
 </p>
 <p style="line-height: 108%; margin-bottom: 0.28cm;">
  Per questo è una
cosa molto importante anche la resistenza che in Yemen sta facendo il
popolo yemenita, definito non correttamente come “ribelli houthi”,
ma questa è una cosa molto importante perché è un intervento
diretto che va a colpire gli interessi dei padroni, degli
imperialisti e questa è l'altra questione che è molto importante in
queste due giornate, per arrivare a degli scioperi, a delle
fermate, a delle prese di posizione nelle fabbriche, che, sappiamo
benissimo, che è un lavoro molto lungo, ma è
un lavoro necessario a cui questa campagna offre la possibilità di
dare continuità.
 </p>
 <p style="line-height: 108%; margin-bottom: 0.28cm;">
  La manifestazione
nazionale Milano del 24 da piazzale Loreto lega la questione
internazionalista alla questione della lotta qui in Italia, perché,
come abbiamo detto anche in altri interventi, la resistenza in
Palestina è la resistenza che serve anche qui in Italia.
 </p>
 <p style="line-height: 108%; margin-bottom: 0.28cm;">
  Come è stato
detto negli appelli dell'Associazioni palestinesi rispetto a queste
due giornate quello che è necessario è di alzare il livello della
solidarietà che è quello che serve in questo momento. Perché come 
aumenta questa solidarietà aumenta la repressione della polizia,
come a Vicenza, alle manifestazioni davanti alla Rai. Adesso vediamo
che aumentano sempre di più questi tentativi di usare il manganello
per fermarci, ma dall'altro lato ci dice che lo Stato, i governi, i
padroni, hanno paura dei popoli che alzano la testa, hanno paura
dell'esempio che viene dal 7 ottobre e che viene da tante altre lotte
come quella del partito comunista dell'India, delle lotte di
liberazione nazionali, delle guerre popolari contro il fascismo
induista in India e in tanti altri paesi. Queste lotte, queste guerre di popolo si devono unire in un
fronte antimperialista, anticapitalista e la lotta di liberazione
della Palestina deve trovare la sua strada per una effettiva
liberazione attraverso il legame e la solidarietà internazionale e
internazionalista con le organizzazioni che dirigono queste
resistenze.
 </p>
 <div style="clear: both;">
 </div>
</div>

</div>


<div class='source'><p>Source: <a href="https://proletaricomunisti.blogspot.com/2024/02/pc-17-febbraio-il-nostro-lavoro-nelle.html">https://proletaricomunisti.blogspot.com/2024/02/pc-17-febbraio-il-nostro-lavoro-nelle.html</a></p></div>
</div>
</body></html>