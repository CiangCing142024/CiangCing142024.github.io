<html><body>
<div class='article'>
<div class='title'><h1>pc 17 febbraio - Il "modello Caivano" razzista e imperialista del governo Meloni contro gli immigrati e la sua politica carceraria (da Controinformazione rossoperaia del 16/02)</h1></div>
<hr/>
<div class='metadata'>
<meta property='description' content='prolcomra'/>
<meta property='images' content='Il governo Meloni è un governo razzista, imperialista e quindi affronta i problemi del Mediterraneo, dell'Africa, i problemi degli immigr...'/>
<meta property='outside' content='2024-02-17T13-53-00-01-00'/>
<meta property='published_time' content='https://blogger.googleusercontent.com/img/b/R29vZ2xl/AVvXsEidN0pKYWQSVNQKXq0bzkCVFYPkwkSF-CQmbslolXSMc8LBDM112BdPd93iwmN7MhgGEO0VM22EiH1TbBmhT5O8G_ei2AhHW9QVOwviYgMsmvemW2oE6Uovkyv8_XPJTysHsNrEsNtveW3EqXhVX5QxInKffWl9uhlaybmo7cmhtwDi8PjSbj9oiJag2bdk/w485-h80/modello%20Caivano.jpeg,
https://blogger.googleusercontent.com/img/b/R29vZ2xl/AVvXsEic_MFsdK45aIZsVbd6ghFgAasIZCQjvPhed6dWFaBUWP0YDzpYH919qJ0eeXPAPJVeiUZERtKk-oypO-rSq7Vq9Vk799rcqH0910aqNzWtaiPSTYA2Kzxv15zy-GnTOnGbcJwJ-gH8opXKR-kAzOrBFxiCDszcO0JXmgfbXHHc6Ie-Hou3NW1jIiBnD1sk/s320/vertice%20Italia-Romania.jpg'/>
Description: prolcomra
<br>
Images: Il governo Meloni è un governo razzista, imperialista e quindi affronta i problemi del Mediterraneo, dell'Africa, i problemi degli immigr...
<br>
Outside: 2024-02-17T13-53-00-01-00
<br>
Published Time: <a href="https://blogger.googleusercontent.com/img/b/R29vZ2xl/AVvXsEidN0pKYWQSVNQKXq0bzkCVFYPkwkSF-CQmbslolXSMc8LBDM112BdPd93iwmN7MhgGEO0VM22EiH1TbBmhT5O8G_ei2AhHW9QVOwviYgMsmvemW2oE6Uovkyv8_XPJTysHsNrEsNtveW3EqXhVX5QxInKffWl9uhlaybmo7cmhtwDi8PjSbj9oiJag2bdk/w485-h80/modello%20Caivano.jpeg">000000.jpeg</a>&nbsp;<a href="https://blogger.googleusercontent.com/img/b/R29vZ2xl/AVvXsEic_MFsdK45aIZsVbd6ghFgAasIZCQjvPhed6dWFaBUWP0YDzpYH919qJ0eeXPAPJVeiUZERtKk-oypO-rSq7Vq9Vk799rcqH0910aqNzWtaiPSTYA2Kzxv15zy-GnTOnGbcJwJ-gH8opXKR-kAzOrBFxiCDszcO0JXmgfbXHHc6Ie-Hou3NW1jIiBnD1sk/s320/vertice%20Italia-Romania.jpg">000001.jpg</a>
</div>
<div class='content'>
<div class="post-body entry-content" id="post-body-6398411097583685092" itemprop="description articleBody">
 <p style="text-align: center;">
  <a href="https://blogger.googleusercontent.com/img/b/R29vZ2xl/AVvXsEidN0pKYWQSVNQKXq0bzkCVFYPkwkSF-CQmbslolXSMc8LBDM112BdPd93iwmN7MhgGEO0VM22EiH1TbBmhT5O8G_ei2AhHW9QVOwviYgMsmvemW2oE6Uovkyv8_XPJTysHsNrEsNtveW3EqXhVX5QxInKffWl9uhlaybmo7cmhtwDi8PjSbj9oiJag2bdk/s856/modello%20Caivano.jpeg" style="margin-left: 1em; margin-right: 1em;">
   <img border="0" data-original-height="143" data-original-width="856" height="80" src="https://blogger.googleusercontent.com/img/b/R29vZ2xl/AVvXsEidN0pKYWQSVNQKXq0bzkCVFYPkwkSF-CQmbslolXSMc8LBDM112BdPd93iwmN7MhgGEO0VM22EiH1TbBmhT5O8G_ei2AhHW9QVOwviYgMsmvemW2oE6Uovkyv8_XPJTysHsNrEsNtveW3EqXhVX5QxInKffWl9uhlaybmo7cmhtwDi8PjSbj9oiJag2bdk/w485-h80/modello%20Caivano.jpeg" srcset="https://blogger.googleusercontent.com/img/b/R29vZ2xl/AVvXsEidN0pKYWQSVNQKXq0bzkCVFYPkwkSF-CQmbslolXSMc8LBDM112BdPd93iwmN7MhgGEO0VM22EiH1TbBmhT5O8G_ei2AhHW9QVOwviYgMsmvemW2oE6Uovkyv8_XPJTysHsNrEsNtveW3EqXhVX5QxInKffWl9uhlaybmo7cmhtwDi8PjSbj9oiJag2bdk/w485-h80/modello%20Caivano.jpeg" width="485"/>
  </a>
 </p>
 <p>
 </p>
 <p style="line-height: 108%; margin-bottom: 0.28cm;">
  Il governo Meloni è un governo razzista, imperialista e quindi
affronta i problemi del Mediterraneo, dell'Africa, i problemi degli
immigrati con una logica razzista e imperialista. E,
involontariamente, lo ha dichiarato in occasione della giornata del
15 febbraio con l'informativa al Consiglio dei ministri, quando
Meloni ha parlato di “modello Caivano”.
 </p>
 <p style="line-height: 108%; margin-bottom: 0.28cm;">
  Caivano, come si
sa, è il quartiere della provincia di Napoli dove sono avvenuti i
fatti truci, la violenza e lo sfruttamento delle bambine, dove vi è
un'alta densità di presenza camorristica di vario genere che
controlla il territorio da sempre, con la complicità - lo si voglia
o no - di politici, Stato, istituzioni e parte delle forze
dell'ordine.
 </p>
 <p style="line-height: 108%; margin-bottom: 0.28cm;">
  Quando è
scoppiato il caso Caivano vi è stato un ambaradam in questa realtà,
con governo, ministri degli interni, ecc ecc.. che hanno, di fatto,
costruito nel quartiere, con una logica di militarizzazione, un
“modello” di sedicente lotta alla camorra.
 </p>
 <p style="line-height: 108%; margin-bottom: 0.28cm;">
  Parlare di
“modello Caivano” sul fronte dei migranti significa
obiettivamente considerare tutti i
  <span>
  </span>
 </p>
 <a name="more">
 </a>
 migranti delinquenti, camorristi,
violentatori e così via. E l'immaginario che si vuole costruire è
di un governo che affronta e tratta in questa maniera la questione
dei migranti, quindi con un modello poliziesco, con un modello
espulsivo, con un modello carcerario nei confronti dei migranti,
intesa la grande massa di migranti che arriva sulle nostre coste dopo
viaggi inumani e inenarrabili, con tutto ciò che ormai sanno tutti:
quello che avviene in Libia, quello che avviene in altri paesi del
Nord Africa nei confronti dei migranti e quello che avviene poi in
mare, e la strage di Cutro, il naufragio che ha visto morire anche
donne e bambini, sta lì a rappresentarlo proprio durante la prima
fase del governo Meloni.
 <p>
 </p>
 <p style="line-height: 108%; margin-bottom: 0.28cm;">
  Questa è la
logica che guida questo governo nel trattare la vicenda dei migranti.
A questo si aggiungono le novità che il governo Meloni ha costruito
attraverso il Patto italo-albanese con cui i migranti vengono
deportati in Albania, rinchiusi in strutture carcerarie tipo CPR,
gestite direttamente dal personale militare e poliziesco italiano con
la collaborazione di un governo di servi dei servi come l'attuale
governo albanese. Per poterli nel silenzio maltrattare e nel silenzio
espellerli e ricacciarli all'inferno da cui sono venuti.
 </p>
 <p style="line-height: 108%; margin-bottom: 0.28cm;">
  Questo è l'altro
aspetto, l'aspetto imperialista della questione. Un aspetto
imperialista che comporta un rapporto con i paesi - come l'Albania ma
in particolare quelli che sono sul versante africano del
Mediterraneo: la Libia, la Tunisia - con i quali si stabiliscono
rapporti e relazioni finanziandoli, in cambio di svolgere per conto
dell'Italia il ruolo di blocco dell’ondata dei migranti, con
l'obiettivo non solo di cacciare i migranti ma anche di aumentare il
controllo economico sulle economie di questi paesi a favore dei
padroni delle multinazionali italiane.
 </p>
 <p style="line-height: 108%; margin-bottom: 0.28cm;">
  Soldi dello Stato
usati per finanziare sotto questa veste, una volta chiamata “piano
Mattei”, un'altra volta chiamata in altra maniera, ma con lo stesso
identico obiettivo: praticare una politica razzista e imperialista
nei confronti del Mediterraneo e dei Balcani con cui stabilire una
relazione neo coloniale che alla lontana ricorda la politica africana
di Mussolini e dell'imperialismo in generale.
 </p>
 <p style="line-height: 108%; margin-bottom: 0.28cm;">
  È chiaro che se
i migranti sono le vittime principali di questa politica, se i paesi
sul Mediterraneo, attraverso questi legami, confermano la loro natura
di paesi oppressi dall'imperialismo - cioè dal nostro imperialismo –
i popoli devono liberarsi dei loro regimi complici dell'imperialismo
e combattere la presenza imperialista nell'area e in particolare
quella italiana naturalmente, oltre a quella francese e di ogni altro
paese che opera nel Nord Africa verso questi paesi, con gli stessi
intenti del governo italiano e spesso in concorrenza con lo Stato e
il governo italiano.
 </p>
 <p style="line-height: 108%; margin-bottom: 0.28cm;">
  E’ nel nostro
paese che si combatte però la battaglia principale, siamo noi che
dobbiamo combattere il nostro governo razzista/imperialista e nessun
altro. Non si può fare affidamento sull'Europa che ogni tanto
solleva i problemi dei diritti umani e del carattere dell'azione di
questo governo ma poi gli sta bene che il lavoro sporco lo faccia
l'Italia e contribuisca in questa maniera a frenare l'ondata dei
migranti che poi, in gran parte, non rimane in Italia, ma si riversa
nei paesi economicamente più forti e dove vi sono comunità migranti
di più, lunga data e molto più grandi. Quindi non si può contare
sull'Europa come freno alla politica razzista, imperialista del
governo italiano. Tocca a noi fare il “lavoro pulito” per così
dire, lottare contro le politiche di questo governo, rovesciare
questo governo, costruire un altro paese, un altro governo, un altro
Stato, accogliente e solidale, che costruisca un'alternativa al
modello capitalista, razzista, imperialista di questo governo, dei
precedenti governi, dei futuri governi dei padroni e dei governi
imperialisti europei.
 </p>
 <p style="line-height: 108%; margin-bottom: 0.28cm;">
  L'altra questione
che si lega alla politica verso i migranti è la politica carceraria.
 </p>
 <p style="line-height: 108%; margin-bottom: 0.28cm;">
 </p>
 <div class="separator" style="clear: both; text-align: center;">
  <a href="https://blogger.googleusercontent.com/img/b/R29vZ2xl/AVvXsEic_MFsdK45aIZsVbd6ghFgAasIZCQjvPhed6dWFaBUWP0YDzpYH919qJ0eeXPAPJVeiUZERtKk-oypO-rSq7Vq9Vk799rcqH0910aqNzWtaiPSTYA2Kzxv15zy-GnTOnGbcJwJ-gH8opXKR-kAzOrBFxiCDszcO0JXmgfbXHHc6Ie-Hou3NW1jIiBnD1sk/s720/vertice%20Italia-Romania.jpg" style="clear: left; float: left; margin-bottom: 1em; margin-right: 1em;">
   <img border="0" data-original-height="410" data-original-width="720" height="182" src="https://blogger.googleusercontent.com/img/b/R29vZ2xl/AVvXsEic_MFsdK45aIZsVbd6ghFgAasIZCQjvPhed6dWFaBUWP0YDzpYH919qJ0eeXPAPJVeiUZERtKk-oypO-rSq7Vq9Vk799rcqH0910aqNzWtaiPSTYA2Kzxv15zy-GnTOnGbcJwJ-gH8opXKR-kAzOrBFxiCDszcO0JXmgfbXHHc6Ie-Hou3NW1jIiBnD1sk/s320/vertice%20Italia-Romania.jpg" srcset="https://blogger.googleusercontent.com/img/b/R29vZ2xl/AVvXsEic_MFsdK45aIZsVbd6ghFgAasIZCQjvPhed6dWFaBUWP0YDzpYH919qJ0eeXPAPJVeiUZERtKk-oypO-rSq7Vq9Vk799rcqH0910aqNzWtaiPSTYA2Kzxv15zy-GnTOnGbcJwJ-gH8opXKR-kAzOrBFxiCDszcO0JXmgfbXHHc6Ie-Hou3NW1jIiBnD1sk/s320/vertice%20Italia-Romania.jpg" width="320"/>
  </a>
 </div>
 <br/>
 E su questo una
tappa ulteriore è stata l'incontro con la Romania.
 <p>
 </p>
 <p style="line-height: 108%; margin-bottom: 0.28cm;">
  Si incontrano
Italia e Romania. L'Italia conferma il suo ruolo nella NATO e a
fianco dell'Ucraina nella guerra interimperialista per interposta
persona che si svolge in questo paese, che comporta l'invio di armi,
soldati e truppe in questo scacchiere e peraltro in Romania in
particolare, come uno dei paesi di frontiera in questa guerra che ne
può essere coinvolto. A questo ci aggiunge il piano cosiddetto
svuota-carceri. C'è un altro modo di espellere i migranti e di
inviarli a scontare la cosiddetta “pena” nel paese d'origine e
questo riguarderebbe i detenuti rumeni che si trovano nel nostro
paese.
 </p>
 <p style="line-height: 108%; margin-bottom: 0.28cm;">
  Noi siamo
radicalmente contrari a questo piano perché se scappano dalla
Romania è perché è un regime antioperaio e antipopolare, è un
regime capitalista selvaggio, reazionario, è un regime asservito
agli interessi dell'imperialismo e quindi tratta il suo popolo nella
maniera peggio possibile ed è uno dei regimi da cui si scappa. E se
si scappa, l'ultima cosa che dobbiamo fare è di riconsegnarli a un
regime, per di più se si trattasse di migranti detenuti nel nostro
paese per motivi legati a reati che avrebbero commesso nel nostro
paese, sarebbe un vero e proprio appalto delle carceri, un'altra
schifezza di tipo barbaro, contraria ai diritti umani e alle norme
elementari del diritto internazionale, per cui vi sono dei paesi in
cui si commettono i reati ma per il loro rapporto di paesi più
ricchi, imperialisti, si possono prendere i detenuti e mandarli nel
loro paese a scontare la pena, cioè ad appaltare lì il carcere.
 </p>
 <p style="line-height: 108%; margin-bottom: 0.28cm;">
  Anche questo è
il razzismo, anche questa è una politica liberticida, inumana, anche
questo è imperialismo.
 </p>
 <p style="line-height: 108%; margin-bottom: 0.28cm;">
  Spiegare con calma, tranquillità, ma con
decisione agli operai, ai proletari del nostro paese è un compito
nostro che non può essere appaltato ai giornali né tantomeno alle
associazioni che sono solidali con i migranti che già fanno molto e
meno che mai alla Chiesa, che certamente ci mette una parola sua
buona, che molte volte suona a critica, a smentita delle politiche
del governo. Però, francamente, non pensiamo che questa azione della
Chiesa abbia cambiato mai sostanzialmente nulla nelle politiche dei
governi e anche del nostro governo. Con buona pace di Papa Francesco.
 </p>
 <div style="clear: both;">
 </div>
</div>

</div>


<div class='source'><p>Author: <a href="https://proletaricomunisti.blogspot.com/2024/02/pc-17-febbraio-il-modello-caivano.html">https://proletaricomunisti.blogspot.com/2024/02/pc-17-febbraio-il-modello-caivano.html</a></p></div>
</div>
</body></html>