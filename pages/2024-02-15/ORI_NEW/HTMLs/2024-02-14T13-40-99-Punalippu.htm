<html><body>
<div class='article'>
<div class='title'><h1>Lauantaina Tampereella Palestiina solidaarisuutta (10.2)</h1></div>
<hr/>
<div class='metadata'>
<meta property='description' content='mats'/>
<meta property='section' content='Yleinen'/>
<meta property='outside' content='2024-02-14T13-40-99'/>
<meta property='published_time' content='https://punalippu.noblogs.org/files/2024/02/pal1.png,
https://punalippu.noblogs.org/files/2024/02/palvika.png,
https://punalippu.noblogs.org/files/2024/02/pal2.png,
https://punalippu.noblogs.org/files/2024/02/pal3.png,
https://punalippu.noblogs.org/files/2024/02/taa.png,
https://punalippu.noblogs.org/files/2024/02/pal5.png,
https://punalippu.noblogs.org/files/2024/02/pal6.png,
https://punalippu.noblogs.org/files/2024/02/pal7.png,
https://punalippu.noblogs.org/files/2024/02/pal8.png,
https://punalippu.noblogs.org/files/2024/02/pal9.png'/>
Description: mats
<br>
Section: Yleinen
<br>
Outside: 2024-02-14T13-40-99
<br>
Published Time: <a href="https://punalippu.noblogs.org/files/2024/02/pal1.png">000000.png</a>&nbsp;<a href="https://punalippu.noblogs.org/files/2024/02/palvika.png">000001.png</a>&nbsp;<a href="https://punalippu.noblogs.org/files/2024/02/pal2.png">000002.png</a>&nbsp;<a href="https://punalippu.noblogs.org/files/2024/02/pal3.png">000003.png</a>&nbsp;<a href="https://punalippu.noblogs.org/files/2024/02/taa.png">000004.png</a><br><a href="https://punalippu.noblogs.org/files/2024/02/pal5.png">000005.png</a>&nbsp;<a href="https://punalippu.noblogs.org/files/2024/02/pal6.png">000006.png</a>&nbsp;<a href="https://punalippu.noblogs.org/files/2024/02/pal7.png">000007.png</a>&nbsp;<a href="https://punalippu.noblogs.org/files/2024/02/pal8.png">000008.png</a>&nbsp;<a href="https://punalippu.noblogs.org/files/2024/02/pal9.png">000009.png</a>
</div>
<div class='content'>
<div class="entry-content">
 <p align="justify">
  <p class="IMAGE_ARCHIVED">
   Inside
  </p>
 </p>
 <p align="justify">
  Menneen viikon lauantaina (10.2) järjestettiin Tampereella Uuden Musiikin Kilpailu (UMK) joka on Yleisradion järjestämä laulukilpailu, jonka voittaja edustaa Suomea Euroviisuissa. Laulukilpailut järjestettiin Nokia Arenalla. Kilpailujen ollessa käynnissä areenan läheisyydessä sijaitsevalle Sorin aukiolle kerääntyi noin 500 mielenosoittajaa, jotka vastustivat Palestiinan kansanmurhaa sekä sitä, että kansanmurhaa suorittava sionistisen Israelin edustaja saa osallistua tuleviin Euroviisuihin. Mielenosoituksen järjesti Tampere with Palestine-verkosto. Mielenosoitukseen osallistui Tampereen lisäksi joukkoja ainakin Helsingistä, Jyväskylästä, Kuopiosta ja Turusta.
  <span id="more-4884">
  </span>
 </p>
 <div class="wp-caption aligncenter" id="attachment_4886" style="width: 634px">
  <p class="IMAGE_ARCHIVED">
   Inside
  </p>
  <p class="wp-caption-text" id="caption-attachment-4886">
   Tampereella oli myös ratsupoliiseja vartioimassa mielenosoittajia.
   <a href="https://yle.fi/a/74-20073972">
    Kuva: Katri Tapola / Yle
   </a>
  </p>
 </div>
 <p align="justify">
  Sisä-Suomen poliisi
  <a href="https://www.hs.fi/kotimaa/art-2000010218943.html">
   arvioi
  </a>
  mielenosoittajia olleen noin 300, mutta paikalla olleiden Palestiina-aktivistien havaintojen mukaan mielenosoittajia oli todellisuudessa noin 500 henkilöä. Mielenosoituksessa Palestiinan liput liehuivat ja kuultiin monta puhetta, joissa vaadittiin sionistisen Israelin hyökkäyksen välitöntä lopettamista, sekä suomalaisia poliitikkoja vastuuseen siitä, että suomalainen imperialismi tekee esimerkiksi asekauppaa Israelin kanssa. Tapahtuman aiheen mukaisesti tietysti myös vaadittiin Israelin edustajan sulkemista ulos Euroviisuista.
 </p>
 <p align="justify">
  <p class="IMAGE_ARCHIVED">
   Inside
  </p>
 </p>
 <p align="justify">
  Koko kylmän lauantai-illan Palestiinan liput liehuivat ja mielenosoittajien huudot kaikuivat jylhästi Tampereella. Joukkojen huutamia huutoja olivat mm. “From the river to the sea! Palestine will be free!”, “Free Palestine!”, “Vapaa Palestiina!” sekä “Yle, Yle, you can´t hide! You are supporting genocide!”. Lisäksi nähtiin lukuisia erilaisia banderolleja sekä kylttejä, joissa vastustettiin sionistisen Israelin kansanmurhapolitiikkaa.
 </p>
 <p align="justify">
  <p class="IMAGE_ARCHIVED">
   Inside
  </p>
 </p>
 <p align="justify">
  Mielenosoituksen loppupuolella laulettiin vielä suomenkielinen versio Ruotsin Göteborgissa 1970-luvulla ja 1980-luvulla aktiivisemmin toimineen ruotsalais-palestiinalaisen vasemmistoyhtyeen Kofian laulusta Leve Palestina, krossa sionismen (Eläköön Palestiina, murskatkaa sionismi). Laulun suomentaja oli jättänyt syystä tai toisesta pois laulun neljännen säkeistön. Alkuperäisen ruotsiksi lauletun Kofian kappaleen voit käydä kuuntelemassa
  <a href="https://www.youtube.com/watch?v=xLU4THkuIsM">
   täällä
  </a>
  .
 </p>
 <p align="justify">
  <p class="IMAGE_ARCHIVED">
   Inside
  </p>
 </p>
 <p align="justify">
  <p class="IMAGE_ARCHIVED">
   Inside
  </p>
 </p>
 <p align="justify">
  Palestiinan tukimielenosoitukset ovat jatkuneet jo monta viikkoa Tampereella ja voimme varmasti todeta, että ne tulevat yhä jatkumaan. Paikkakunnan aktiiviset Palestiinan tukijat ovat perustaneet erilaisia työpajoja sekä lukupiirejä ja onpa lähiaikoina tulossa myös tukikonsertti Palestiinan kansan hyväksi.
 </p>
 <p align="justify">
  <p class="IMAGE_ARCHIVED">
   Inside
  </p>
 </p>
 <p align="justify">
  <p class="IMAGE_ARCHIVED">
   Inside
  </p>
 </p>
 <p align="justify">
  <p class="IMAGE_ARCHIVED">
   Inside
  </p>
 </p>
 <p align="justify">
  <p class="IMAGE_ARCHIVED">
   Inside
  </p>
 </p>
</div>

</div>


<div class='source'><p>Author: <a href="https://punalippu.noblogs.org/post/2024/02/14/tampereella-mielenosoitus-jossa-vaadittiin-israelin-sulkemista-ulos-euroviisuista/">https://punalippu.noblogs.org/post/2024/02/14/tampereella-mielenosoitus-jossa-vaadittiin-israelin-sulkemista-ulos-euroviisuista/</a></p></div>
</div>
</body></html>