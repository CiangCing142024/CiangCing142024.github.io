<html><body>
<div class='article'>
<div class='title'><h1>pc 26 marzo - SPIEGATECI DOVE STANNO GLI INSULTI - una corrispondenza</h1></div>
<hr/>
<div class='metadata'>
<meta property="author" content="maoist"/>
<meta property="description" content="L’edizione di sabato sedici marzo del quotidiano telematico fascista Secolo d’Italia  dà conto   – naturalmente a modo suo, per il tramite d..."/>
<meta property="published_time" content="2024-03-26T13:54:00+08:00"/>
<meta property="images" content="https://pennatagliente.files.wordpress.com/2024/03/senza-titolo-11-17.jpg"/>
Author: maoist
<br>
Description: L’edizione di sabato sedici marzo del quotidiano telematico fascista Secolo d’Italia  dà conto   – naturalmente a modo suo, per il tramite d...
<br>
Published Time: 2024-03-26T13:54:00+08:00
<br>
Images: <a href="https://pennatagliente.files.wordpress.com/2024/03/senza-titolo-11-17.jpg">000000.jpg</a>
</div>
<div class='content'>
<div class="post-body entry-content" id="post-body-5270973426983782895" itemprop="description articleBody">
 <p>
  L’edizione di sabato sedici marzo del quotidiano telematico fascista
  <i>
   Secolo d’Italia
  </i>
  <a href="https://www.secoloditalia.it/2024/03/nuovi-cortei-pro-gaza-tra-bella-ciao-e-insulti-alla-segre-boldrini-sfila-a-livorno-video/" target="_blank">
   dà conto
  </a>
  – naturalmente a modo suo, per il tramite della penna di tale Maurizio 
Ferrini – di quanto accaduto nel corso della stessa giornata in alcune 
piazze italiane interessate da cortei per la Palestina; il pennivendolo –
 che evidentemente è dotato in maniera permanente di paraocchi – 
sostiene che durante la manifestazione di Roma si sono uditi «insulti 
alla senatrice a vita Liliana Segre, a David Parenzo e al governo da 
parte dei militanti di sinistra e filo-palestinesi nel corso del corteo 
pro Palestina».
 </p>
 <div>
  <div style="text-align: left;">
   <a href="https://pennatagliente.files.wordpress.com/2024/03/senza-titolo-11-17.jpg" style="clear: left; float: left; margin-bottom: 1em; margin-right: 1em;" target="_blank">
    <img alt="" height="162" src="https://pennatagliente.files.wordpress.com/2024/03/senza-titolo-11-17.jpg" srcset="https://pennatagliente.files.wordpress.com/2024/03/senza-titolo-11-17.jpg" width="310"/>
   </a>
  </div>
 </div>
 <p>
  Per dimostrare ciò che asserisce trascrive alcuni passaggi degli 
interventi alla sfilata: “Abbiamo ulteriore prova dell’immortale 
vittimismo da parte della nostra cara senatrice a vita Liliana Segre – 
ha scandito al megafono uno dei partecipanti – che tratta la parola 
genocidio come se fosse un’esclusività di pochi. Cieca di fronte ai 
medici palestinesi a Gaza trattati da bestie da macello. Denudati e 
trucidati”. Insulti anche al giornalista
  <a href="https://www.secoloditalia.it/2024/03/parenzo-contestato-dai-collettivi-pro-palestina-alla-sapienza-capezzone-sono-i-tuoi-nipotini-video/" rel="noreferrer noopener" target="_blank">
   David Parenzo
  </a>
  , definito uno dei “capisaldi del sionismo Made in Italy”.
 </p>
 <p>
  Chiediamo, a chiunque non sia dotato in maniera permanente di 
paraocchi, di spiegarci – dopo aver analizzato senza preconcetti quanto 
testé ribattuto – quali sarebbero gli insulti rivolti alla nonagenaria 
senatrice milanese; noi non riusciamo a vederne alcuno: a meno che non 
si intendano tali le accuse di non voler vedere altro olocausto se non 
quello subito dagli ebrei ma non solo da loro, nel periodo della 
seconda guerra mondiale ad opera delle orde hitleriane con l’aiuto di 
fascisti mussoliniani, collaborazionisti e spie pronti a denunciare i 
reprobi per un qualche tornaconto personale.
 </p>
 <p>
  Bosio (Al), 25 marzo 2024
 </p>
 <div style="clear: both;">
 </div>
</div>
</div>


<div class='source'><p>Source: <a href="https://proletaricomunisti.blogspot.com/2024/03/pc-26-marzo-spiegateci-dove-stanno-gli.html">https://proletaricomunisti.blogspot.com/2024/03/pc-26-marzo-spiegateci-dove-stanno-gli.html</a></p></div>
</div>
</body></html>