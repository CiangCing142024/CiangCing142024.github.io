<html><body>
<div class='article'>
<div class='title'><h1>pc 26 marzo - "Cosa succede ad Acciaierie d'Italia" - Stralci dal depliant</h1></div>
<hr/>
<div class='metadata'>
<meta property="author" content="fannyhill"/>
<meta property="description" content="Pubblichiamo  stralci del documento sull'ex Ilva contenuto nel depliant diffuso  nell'incontro pubblico di Torino. Chi vuole ricevere l'impo..."/>
<meta property="published_time" content="2024-03-26T16:53:00+08:00"/>
<meta property="images" content="https://blogger.googleusercontent.com/img/b/R29vZ2xl/AVvXsEjgoEwxoUqM1wGFIqajf7xzcXB411HFweUi_eIxd9YudVzo6eitd8jNM-w2zHKPNN-gbSk24EGqlzg68_bXxRhJ6ajZk3-L1FPmuUQqebWbmCIHDGCIwJyfBiyrOAD7omWoOrXoxWEoBgKwmMr1dGRxUwVLh7onDZTFGd5VNCQKlfz5II7pw2wxwqDOoTo/s873/ilva%20x%20depliand.jpg"/>
Author: fannyhill
<br>
Description: Pubblichiamo  stralci del documento sull'ex Ilva contenuto nel depliant diffuso  nell'incontro pubblico di Torino. Chi vuole ricevere l'impo...
<br>
Published Time: 2024-03-26T16:53:00+08:00
<br>
Images: <a href="https://blogger.googleusercontent.com/img/b/R29vZ2xl/AVvXsEjgoEwxoUqM1wGFIqajf7xzcXB411HFweUi_eIxd9YudVzo6eitd8jNM-w2zHKPNN-gbSk24EGqlzg68_bXxRhJ6ajZk3-L1FPmuUQqebWbmCIHDGCIwJyfBiyrOAD7omWoOrXoxWEoBgKwmMr1dGRxUwVLh7onDZTFGd5VNCQKlfz5II7pw2wxwqDOoTo/s873/ilva%20x%20depliand.jpg">000000.jpg</a>
</div>
<div class='content'>
<div class="post-body entry-content" id="post-body-3432570877340223043" itemprop="description articleBody">
 <p>
  <b>
   <span>
    Pubblichiamo
 stralci del documento sull'ex Ilva contenuto nel depliant diffuso 
nell'incontro pubblico di Torino. Chi vuole ricevere l'importante 
depliant completo può richiederlo a: slaicobasta@gmail.com o prenderlo
    <u>
     il 19 aprile
    </u>
    , in cui:
   </span>
  </b>
 </p>
 <p>
  <b>
   <span>
    lo Slai cobas ha dichiarato sciopero di 24h sia ad Acciaierie che all'appalto;
   </span>
  </b>
 </p>
 <p>
  <b>
   <span>
    alle ore 9 vi sarà presidio al Tribunale di Paolo VI, aula bunker, dove inizia l'appello del processo "Ambiente svenduto";
   </span>
  </b>
 </p>
 <p>
  <b>
   <span>
    alle
 16,30 convegno, con la presenza degli avvocati di Torino e Taranto 
delle parti civili processo Ilva, Medicina democratica e, per ora,
   </span>
  </b>
  <b>
   <span>
    garantita la presenza del Prof. Marescotti di Peace Link e altri
   </span>
  </b>
 </p>
 <p>
  <a href="https://blogger.googleusercontent.com/img/b/R29vZ2xl/AVvXsEjgoEwxoUqM1wGFIqajf7xzcXB411HFweUi_eIxd9YudVzo6eitd8jNM-w2zHKPNN-gbSk24EGqlzg68_bXxRhJ6ajZk3-L1FPmuUQqebWbmCIHDGCIwJyfBiyrOAD7omWoOrXoxWEoBgKwmMr1dGRxUwVLh7onDZTFGd5VNCQKlfz5II7pw2wxwqDOoTo/s873/ilva%20x%20depliand.jpg" style="clear: left; float: left; margin-bottom: 1em; margin-right: 1em;">
   <img border="0" data-original-height="873" data-original-width="512" height="320" src="https://blogger.googleusercontent.com/img/b/R29vZ2xl/AVvXsEjgoEwxoUqM1wGFIqajf7xzcXB411HFweUi_eIxd9YudVzo6eitd8jNM-w2zHKPNN-gbSk24EGqlzg68_bXxRhJ6ajZk3-L1FPmuUQqebWbmCIHDGCIwJyfBiyrOAD7omWoOrXoxWEoBgKwmMr1dGRxUwVLh7onDZTFGd5VNCQKlfz5II7pw2wxwqDOoTo/s873/ilva%20x%20depliand.jpg" srcset="https://blogger.googleusercontent.com/img/b/R29vZ2xl/AVvXsEjgoEwxoUqM1wGFIqajf7xzcXB411HFweUi_eIxd9YudVzo6eitd8jNM-w2zHKPNN-gbSk24EGqlzg68_bXxRhJ6ajZk3-L1FPmuUQqebWbmCIHDGCIwJyfBiyrOAD7omWoOrXoxWEoBgKwmMr1dGRxUwVLh7onDZTFGd5VNCQKlfz5II7pw2wxwqDOoTo/s873/ilva%20x%20depliand.jpg" width="188"/>
  </a>
  <b>
   <span>
    Dal depliant
   </span>
  </b>
 </p>
 <p>
  <b>
   Cosa sta succedendo alle Acciaierie d’Italia.
  </b>
  <br/>
  <br/>
  ...Il
 decreto nuovo che il governo ha fatto con lo scopo di accontentare i 
piccoli e medi padroni dell'appalto che avanzano grossi crediti da 
Acciaierie d'Italia e nello stesso tempo... estendere la cassa 
integrazione a tutti i lavoratori dell'appalto (anche per chi, e sono 
tanti, ha il CCNL multiservizi)... non è in grado di risolvere i 
problemi del futuro dei lavoratori.
  <br/>
  Per di più i lavoratori non 
vogliono essere messi tutti in cassa integrazione e poi, se si riprende 
Acciaierie, ritornerebbero a lavorare (quando e come è tutto da vedere).
 I lavoratori vogliono lavorare da subito! Senza la ripresa del lavoro 
ci saranno i licenziamenti e gli esuberi.
  <br/>
  <br/>
  <b>
   Il governo ha deciso l’amministrazione straordinaria con l’appoggio delle organizzazioni sindacali confederali e Usb.
  </b>
  <br/>
  <br/>
  Anche
 i sindacati, come all'inizio il segr, naz. Palombella della Uilm, che 
dicevano NO all'AS, oggi sono tutti soddisfatti, perchè è stato mandato 
via dal governo Mittal e la famigerata AD Morselli. Di fatto confermando
 tra gli operai l’idea, già molto propagandata, che se governance e 
management cambiavano i problemi di questa fabbrica si risolvono. E’ una
 illusione profonda. Come se è un manager che decide la politica e non i
 padroni dell’azienda nel loro insieme, non le leggi del capitale, la 
crisi economica mondiale, le leggi dei governi, ecc...
  <br/>
  Ora, è bene 
sapere che i periodi in cui questa azienda è stata dello Stato (dal 1963
 al 1995) sono molto maggiori dei periodi in cui è stata dei privati; 
poi la crisi del gruppo Riva, l’inchiesta “Ambiente svenduto” del 2012 
ha fatto sì che questa azienda, formalmente commissariata, è stata 
gestita dallo Stato e dai suoi governi dal 2012 al 2018; e, in tutti 
questi anni non si è visto nessun tipo di miglioramento né sul piano 
della salute e sicurezza - tema effettivamente chiave per questa 
fabbrica - né tantomeno rispetto all’andamento ordinario in termini di 
sfruttamento, di condizioni di lavoro, di diritti, di salari, di uso 
flessibile della cassa integrazione. È andato tutto uguale...
  <br/>
  <br/>
  <b>
   Noi consideriamo l’amministrazione straordinaria un rimedio peggiore del male.
  </b>
  <br/>
  <br/>
  Porterà
 più cassa integrazione permanente; non vi sarà ritorno al lavoro degli 
operai di tante ditte
  <span>
  </span>
 </p>
 <a name="more">
 </a>
 dell'appalto, e in alcune vi saranno licenziamenti
 nel prossimo futuro; in Acciaierie sono già annunciati migliaia di 
esuber, al di là delle soluzioni post Amministrazione straordinaria del 
governo, vi saranno peggioramenti delle condizioni salariali/ 
lavorative/ contrattuali; e per  ambientalizzazione, bonifiche, 
decarbonizzazione, bene che vada, passeranno anni e anni...
 <br/>
 <br/>
 La 
fabbrica oggi ha come principale commissario, Giancarlo Quaranta, che in
 questi anni ha fatto parte delle precedenti gestioni, del periodo di 
Riva, che è stato condannato in via definitiva per la morte nel 2003 a 
seguito crollo del braccio di una gru di 2 operai (Paolo Franco e 
Pasquale Ettorre), infortunio mortale molto sentito che diede vita al 
Comitato 12 giugno e alla Rete per la sicurezza; e di un altro operaio 
nel 2002, Marco Perrone in formazione lavoro - primi infortuni mortale 
di una nuova generazione di operai... Sulla grande questione del 
disastro ambientale provocato dalla fabbrica è Quaranta che nella sua 
veste di direttore aveva detto sul rapporto Sentieri - che inchiodava 
l'Ilva alle sue gravi, enormi, responsabilità sulle emissioni che hanno 
prodotto inquinamento e morte nella città e nei quartieri - che c’è “ un
 grande interrogativo nella relazione tra causa e effetto”.
 <br/>
 Quaranta 
ha ricoperto diversi incarichi anche dopo il sequestro degli impianti 
del 2012, è stato promosso come direttore centrale delle operazioni di 
Acciaierie, carica che ha tenuto per circa un anno. Poi però non 
sparisce, va alla divisione tecnica operativa, partecipa a tutte le 
vicende successive anche come Commissario dell'Ilva in AS, dopo 
l'ingresso di Mittal.
 <br/>
 Quindi abbiamo mille e una ragione per dire 
che, sia la scelta dell'amministrazione straordinaria sia la nomina di 
questo Commissario,
 <b>
  rappresentano non un cambiamento ma una restaurazione. Una restaurazione dell'Ilva peggiore.
 </b>
 <br/>
 <p>
 </p>
 <p>
  Poi
 il governo dice che la fabbrica sarà consegnata a nuovi padroni, che 
metteranno in campo la stessa logica di Mittal: fare il massimo 
profitto, tagliando posti di lavoro e costi, in primis quelli esosi su 
una effettiva sicurezza e difesa della salute, e in tutto questo avere 
mani libere...
 </p>
 <p>
  <b>
   ...Chi sarebbero i nuovi padroni.
  </b>
 </p>
 <p>
  Il mercato mondiale dell’acciaio è in crisi di sovrapproduzione da molto
 tempo; una sovrapproduzione relativa nel sistema capitalista perché la 
vendita dell’acciaio deve realizzare i profitti per i padroni, non certo
 perché il bisogno dell’acciaio non cresca nel mondo con tanti paesi che
 hanno bisogno di un accelerato sviluppo industriale in cui l’acciaio 
gioca un ruolo determinante.
  <br/>
  Ed è così, se si pensa che Mittal, 
appena ha rallentato il suo impegno su Taranto lo ha immediatamente 
ampliato nel suo paese, in India, in cui vi sarà la più grande 
acciaieria del mondo che accompagnerà le dinamiche di ascesa del regime 
indiano.
  <br/>
  Questa crisi dello stabilimento di Taranto gioca una 
funzione importante... Lo 
stabilimento di Taranto è collocato strategicamente in un punto chiave 
verso i nuovi mercati che in prospettiva si aprono nel Nord Africa, nel 
Medio Oriente. Possedere Taranto significa possedere un anello 
fondamentale della catena mondiale della produzione dell’acciaio.
  <br/>
  La
 verità è che
  <b>
   i padroni, in una fase come questa, gli stabilimenti li 
vogliono “gratis”,
  </b>
  che gli vengano consegnati a quattro soldi e in cui 
loro possano
  <b>
   avere mano libera
  </b>
  nel tipo di produzione, nello 
sfruttamento della forza-lavoro, sulle questioni ambientali e 
giudiziarie. Questa però è la condizione richiesta oggi da tutti i 
produttori di acciaio in Italia, Europa, nel mondo.
  <br/>
  <br/>
  Quindi, chi
 sarebbero i nuovi investitori. Dalle notizie si sa che uno può essere 
la
  <b>
   Vulcan Green steel.
  </b>
  una multinazionale che sta costruendo un impianto
 da 5 milioni di tonnellate di preridotto e, come si sa, il preridotto è
 una delle prospettive per l’ambientalizzazione, per la trasformazione 
produttiva dell’Ilva di Taranto. L’investimento in Oman è di due 
miliardi di dollari. Adesso sta cercando una acciaieria per produrre 
l’acciaio. Il proprietario è Naveen Jindal figlio dei Jindal. In Italia 
Jindal è stato il rivale di ArcelorMittal per acquisire l’Ilva, ha perso
 la gara e si è riversato su Piombino, facendo danni.
  <br/>
  Quindi 
VulcanGreenSteel è un ‘sottoprodotto’ di Jindal...
  <br/>
  Gli indiani di questo
 gruppo vorrebbero l’Ilva, però mettendoci massimo un miliardo e mezzo 
di risorse e
  <b>
   pensano a una Ilva ridotta con 5.000 addetti in tutto,
  </b>
  quindi con un dimezzamento della classe operaia attuale dello 
stabilimento e altrettanto dell’appalto.
  <br/>
  <br/>
  L’altro competitor, 
questo sì molto sponsorizzato anche per il suo carattere nazionale dal 
governo Meloni, ma anche dalla Federacciai e da una parte consistente 
del sindacato, è
  <b>
   Arvedi...
  </b>
  <br/>
  La
 posizione di Arvedi è sempre stata di disponibilità a intervenire in 
combinazione con il socio pubblico, vale a dire se i soldi li mette il 
socio pubblico e a patto che ci sia tabula rasa rispetto al pregresso. 
Cioè le stesse cose che ha chiesto ArcelorMittal. Peraltro, il suo piano
 sarebbe incentrato soltanto sull’elettrosiderurgia, a Taranto si 
dovrebbe costruire un nuovo laminatoio e tre forni elettrici ma questo 
vuol dire che quando sarà a regime tra vari anni,
  <b>
   bastano 5.000 operai,
  </b>
  non quanti sono oggi a Taranto, con il conseguente netto 
ridimensionamento dell’indotto...
  <br/>
  Infine arriviamo al
  <b>
   gruppo
 ucraino Metinvest
  </b>
  che sta avanzando come interlocutore. Metinvest vede 
soprattutto in Cornigliano il primo business interessante. Metinvest è 
di proprietà dell’oligarca ucraino Rinat Akhmetov. L’Ucraina, da tempi 
non sospetti, ben prima che scoppiasse la guerra, è dominata da 
un’oligarchia industrial-finanziaria, della stessa natura di quella 
russa, anche se su scala più ridotta. Il patrimonio personale di 
Akhmetov è di 5,7 miliardi di dollari, con due centri di interessi, la 
finanza e la siderurgia. Compare nella lista dei 500 uomini più ricchi 
del mondo ed ha due scopi: i soldi e la necessità di acquisire capacità 
prodottiva.
  <br/>
  “L’operazione speciale” di Vladimir Putin ha fatto 
della sua principale acciaieria in Ucraina, Azovstal di Mariupol, una 
Zombiestan,
  <br/>
  Akhmetov ha rilevato Piombino. Il governo Meloni ha 
proposto Taranto ad Akhmetov e ci sarebbe il gradimento degli 
americani... come dice sempre il sole 24 ore ‘sta comprando capacita’ 
produttiva
 in tutto il mondo’, quello che aveva fatto e continua a fare Mittal. 
Meetinvest però – sempre secondo questa stampa - non vuole entrare in 
conflitto con ArcelorMittal, perchè è chiaro che con l’Ilva in mano ad 
altri sarà guerra tra le multinazionali dell’acciaio. Ma gli effetti 
anche questa volta saranno scaricati sui lavoratori...
  <br/>
  <br/>
  <b>
   ...Il problema principale è affermare l’autonomia operaia.
  </b>
  <br/>
  <br/>
  Affermare
 che la lotta operaia è autonoma negli obiettivi, nelle sue forme di 
lotta e organizzazione. Non è a favore di un padrone anziché di un 
altro; la sua parola d’ordine deve essere: padroni di Stato, padroni 
privati, stesso sfruttamento del proletariato. Noi pensiamo che solo la 
lotta autonoma e unitaria prolungata e generale degli operai Acciaieria/
 appalto/operai cigs in Ilva AS debba e possa difendere gli interessi di
 classe dei lavoratori su lavoro, salari, condizioni di lavoro, diritti e
 sicurezza; e che, quindi, sia necessaria un’altra linea e un’altra 
direzione sindacale da costruire nel fuoco della lotta, ed essere parte 
della battaglia strategica contro questo governo e ogni governo dei 
padroni, lo stato del capitale e il sistema 
capitalistico/imperialistico, per un governo operaio, un nuovo stato e 
un nuovo potere nelle mani dei proletari e masse popolari.
  <br/>
  Questo è 
importante per organizzare la propria autodifesa inizialmente, per 
costruire nella lotta la forza necessaria per rovesciare il “Tavolo” di 
questa fabbrica...
 </p>
 <p>
  Dal punto di vista degli operai della Acciaieria e dell’Appalto
  <b>
   in tutti questi mesi di incontri romani nessuna piattaforma operaia è stata posta sul tavolo, nessuna rivendicazione concreta
  </b>
  a difesa dei lavoratori: dalla minima, dell'integrazione salariale alla
 cassintegrazione (milioni ai padroni e neanche centinaia di euro agli 
operai); alla ripresa del lavoro sia nell'appalto che per tutti in 
Acciaieria; dal blocco dei licenziamenti; all'impiego nelle bonifiche 
area industriale degli operai da più di 5 anni in cig in AS; al 
contratto unico metalmeccanico e a tempo indeterminato per tutti 
nell'appalto; da 25 anni bastano per andare in pensione, al rientro nei 
lavori usuranti/legge amianto; alla riduzione dell'orario di lavoro a 
parità di paga in siderurgia. Invece, dal non avere il blocco dei 
licenziamenti e degli esuberi si è passati a non avere neanche più 
parola per trattare la cassa integrazione, per contenerla, 
regolarizzarla a fronte delle ripetute richieste che venivano da AdI per
 motivi unicamente di flessibilità nella gestione della fabbrica...
  <br/>
  <br/>
  ...Toccherà
 ancora una volta agli operai scegliere da che parte stare: da parte del
 governo, dei futuri nuovi padroni che somigliano molto ai vecchi, che 
sul piano generale presenteranno piani “copia” a quelle di 
ArcelorMittal, dalla parte di sindacati Confederali diventati un anello 
dell'assetto collaborazionista e neocorporativo che individua nelle 
soluzioni per i padroni la soluzione per i lavoratori, quando tutta la 
storia di questo stabilimento dimostra che proprio questo è causa di 
quello che è avvenuto; o gli operai scelgono la riorganizzazione delle 
file operaie, a partire dai loro interessi di classe, da una visione 
opposta sul futuro dello stabilimento, che poi è il futuro della classe 
operaia, innanzitutto come soggetto storico che possa essere l'elemento 
di trasformazione di unità tra operai e masse popolari in questa 
fabbrica e non solo in questa fabbrica, ma in generale...
  <br/>
  <br/>
  ...La 
questione ex Ilva deve rimanere al centro dell'attenzione degli operai, 
dei lavoratori. E non certo solo a Taranto, anche se a Taranto si 
combatte la battaglia principale in merito...
  <br/>
  ...Quando il governo, i
 padroni, dicono che l'Ilva è strategica, noi siamo completamente 
d'accordo col governo. L'unica questione è che “strategica” per noi ha 
un altro valore: ha un valore importante per la classe operaia del 
nostro paese, per il proletariato; e tutto ciò che ha importanza per la 
classe operaia e per il proletariato del nostro paese, ha importanza 
nella lotta di classe, nel conflitto tra padroni e lavoratori, nel 
conflitto tra governo e lavoratori, nel conflitto tra Stato del Capitale
 e lavoratori, nel conflitto tra modo di produzione 
capitalistico/imperialistico e lavoratori...
 </p>
 <p>
  ...Oggi come non mai
 l'autonomia operaia è l'unica soluzione, la ricostruzione della forza 
dei lavoratori come forza contro, non forza per, contro la logica di 
padroni, governo e sindacati che vanno in direzione di approfondire la 
crisi, non risolvere i problemi degli operai e delle masse popolari...
  <br/>
  <br/>
  ...In
 tutto questo lo Slai Cobas per il sindacato di classe rappresenta 
l'unica voce alternativa e su questo sarà importante, sia a livello di 
fabbriche e città sia a livello nazionale, che questa voce alternativa 
si senta forte e chiara e trovi tutta la necessaria comprensione da 
parte del movimento sindacale classista e combattivo e di tutte le 
realtà operaie che si trovano direttamente o indirettamente coinvolte in
 questa vicenda....
  <br/>
 </p>
 <div style="clear: both;">
 </div>
</div>
</div>


<div class='source'><p>Source: <a href="https://proletaricomunisti.blogspot.com/2024/03/cosa-succede-ad-acciaierie-ditalia.html">https://proletaricomunisti.blogspot.com/2024/03/cosa-succede-ad-acciaierie-ditalia.html</a></p></div>
</div>
</body></html>