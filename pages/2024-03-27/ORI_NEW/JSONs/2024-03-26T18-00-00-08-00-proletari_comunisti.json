{"title": "pc 26 marzo - Ex Fiat di Termini: Ross Pelligra vince la gara per l\u2019affidamento dello stabilimento\u2026 ancora una beffa per gli operai?", "published time": "2024-03-26T18:00:00+08:00", "images": ["https://blogger.googleusercontent.com/img/b/R29vZ2xl/AVvXsEgzLBNNR5wWb2oMT6sUZoqzACrcL3a0BE-Y4qPNjtLBcj9-zOoKbV-NaMN6tKggRy66v66RxxB2rSQCdJXmbxpu15oaoLwNIGhESFDcX87ZICNk1KY1OouUjJTVbRc_5_e_HsmfsceFn-02Rc18jG2LYGr-vRIQqbnNielUFvsu1szA1Pe4XzYVIO8C30C8/s1000/blutec%20termini%20imerese.jpg"], "content": "<div class=\"post-body entry-content\" id=\"post-body-9029699568894594349\" itemprop=\"description articleBody\">\n <p>\n </p>\n <div style=\"text-align: center;\">\n  <a href=\"https://blogger.googleusercontent.com/img/b/R29vZ2xl/AVvXsEgzLBNNR5wWb2oMT6sUZoqzACrcL3a0BE-Y4qPNjtLBcj9-zOoKbV-NaMN6tKggRy66v66RxxB2rSQCdJXmbxpu15oaoLwNIGhESFDcX87ZICNk1KY1OouUjJTVbRc_5_e_HsmfsceFn-02Rc18jG2LYGr-vRIQqbnNielUFvsu1szA1Pe4XzYVIO8C30C8/s1000/blutec%20termini%20imerese.jpg\" imageanchor=\"1\" style=\"margin-left: 1em; margin-right: 1em;\">\n   <img border=\"0\" data-original-height=\"563\" data-original-width=\"1000\" height=\"180\" src=\"https://blogger.googleusercontent.com/img/b/R29vZ2xl/AVvXsEgzLBNNR5wWb2oMT6sUZoqzACrcL3a0BE-Y4qPNjtLBcj9-zOoKbV-NaMN6tKggRy66v66RxxB2rSQCdJXmbxpu15oaoLwNIGhESFDcX87ZICNk1KY1OouUjJTVbRc_5_e_HsmfsceFn-02Rc18jG2LYGr-vRIQqbnNielUFvsu1szA1Pe4XzYVIO8C30C8/s1000/blutec%20termini%20imerese.jpg\" srcset=\"https://blogger.googleusercontent.com/img/b/R29vZ2xl/AVvXsEgzLBNNR5wWb2oMT6sUZoqzACrcL3a0BE-Y4qPNjtLBcj9-zOoKbV-NaMN6tKggRy66v66RxxB2rSQCdJXmbxpu15oaoLwNIGhESFDcX87ZICNk1KY1OouUjJTVbRc_5_e_HsmfsceFn-02Rc18jG2LYGr-vRIQqbnNielUFvsu1szA1Pe4XzYVIO8C30C8/s1000/blutec%20termini%20imerese.jpg\" width=\"320\"/>\n  </a>\n </div>\n <p>\n </p>\n <p class=\"MsoNormal\" style=\"text-align: justify;\">\n  Ieri, 25 marzo, c\u2019\u00e8 stato l\u2019incontro\nprogrammato al Ministero delle Imprese e del Made in Italy sulla vertenza ex\nFiat Termini Imerese (ex Blutec) lunga oltre 12 anni (dalla definitiva chiusura\nvoluta da Marchionne il 31 dicembre 2011).\n  <o:p>\n  </o:p>\n </p>\n <p class=\"MsoNormal\" style=\"background: white; line-height: normal; mso-margin-bottom-alt: auto; text-align: justify;\">\n  <span>\n   Come si sa, dopo il fallimento della ex Blutec, sono stati fatti\ndiversi bandi per il rilancio dell\u2019area industriale, tutti andati a vuoto. Ieri,\nper\u00f2, i commissari straordinari hanno trovato nel gruppo Pelligra Holding\nItalia S.r.l. il \u201csoggetto aggiudicatario\u201d dell\u2019ultimo bando. Ross Pelligra \u00e8\nun padrone italo-australiano, conosciuto gi\u00e0 in Sicilia per aver comprato il\nCatania calcio. Di che cosa si occupa la Pelligra holding? di costruzioni e\nristrutturazioni edilizie. Che cosa c\u2019entra con la produzione industriale? Niente!\n  </span>\n  <o:p>\n  </o:p>\n </p>\n <p class=\"MsoNormal\" style=\"background: white; line-height: normal; mso-margin-bottom-alt: auto; text-align: justify;\">\n  <span>\n   Ma questo \u00e8 sembrato un fatto secondario al ministero: nella\nsostanza Pelligra dovrebbe (quando entrer\u00e0 definitivamente in possesso dell\u2019area,\nalla fine della procedura prevista dal bando) \u201cbonificare e attrezzare l\u2019area\nper consentire poi l\u2019insediamento nell\u2019area di attivit\u00e0 produttive alcune delle\nquali saranno direttamente collegate all\u2019attivit\u00e0 portuale\u201d (dal Sole 24 Ore),\ninsomma rimettere in sesto tutti i vecchi edifici dello stabilimento e farne un\n\u201c\n  </span>\n  <b>\n   <span>\n    nuovo parco\nindustriale\n   </span>\n  </b>\n  <span>\n   \u201d pronto, cio\u00e8, a sua volta per essere affidato ad altre aziende che\ndovrebbero produrre qualcosa\u2026\n   <o:p>\n   </o:p>\n  </span>\n </p>\n <p class=\"MsoNormal\" style=\"background: white; line-height: normal; mso-margin-bottom-alt: auto; text-align: justify;\">\n  <span>\n   E i soldi chi li mette? C\u2019\u00e8 un \u201cAccordo di Programma che vale 105 milioni\u201d e\npoi \u201c\n  </span>\n  <span>\n   A disposizione\nci sono anche 70 milioni di euro stanziati dall'ultima Finanziaria del governo\nMusumeci\u2026\u201d, insomma la Regione Sicilia che in pi\u00f9, attraverso l\u2019Assessorato al\nLavoro, per le \u201cpolitiche si passive che attive\u201d ha a disposizione 30 milioni!\n  </span>\n  <span>\n   <o:p>\n   </o:p>\n  </span>\n </p>\n <p class=\"MsoNormal\" style=\"background: white; line-height: normal; mso-margin-bottom-alt: auto; text-align: justify;\">\n  <span>\n   Chiaramente questo progetto \u00e8 stato condito con paroloni sulla costruzione\ndell\u2019Interporto di Termini Imerese \u201cche consentir\u00e0 di combinare differenti modi\ndi trasporto (strada, ferrovia, mare) ed essere baricentro di un\u2019ampia zona di\nproduzione (che) renderanno l'area nuovamente attiva e attrattiva per nuovi\ninvestimenti produttivi.\u201d\n   <o:p>\n   </o:p>\n  </span>\n </p>\n <p class=\"MsoNormal\" style=\"background: white; line-height: normal; mso-margin-bottom-alt: auto; text-align: justify;\">\n  <span>\n   E gli operai? Questo progetto di ristrutturazione edilizia prevede \u201cl'assunzione\ndi 350 dipendenti, attualmente in cassa integrazione, con garanzia di impiego\nper i prossimi 24 mesi.\u201d\n   <o:p>\n   </o:p>\n  </span>\n </p>\n <p class=\"MsoNormal\" style=\"text-align: justify;\">\n  <span>\n   350 su\n  </span>\n  556 per due anni! E dopo?\n  <span style=\"mso-spacerun: yes;\">\n  </span>\n  Potrebbero rientrare anche loro nella \u201csociet\u00e0\ndi scopo\u201d ed essere\u2026 accompagnati alla pensione.\n  <span>\n  </span>\n </p>\n <a name=\"more\">\n </a>\n <o:p>\n </o:p>\n <p>\n </p>\n <p class=\"MsoNormal\" style=\"text-align: justify;\">\n  Mentre \u201cPer i 180 operai che\nrimarrebbero fuori dal perimetro delle assunzioni (altri 40 possono andare in pensione\nsubito) le ipotesi sono diverse: la prima riguarda il riconoscimento del lavoro\nusurante e su questo il ministro Calderone avrebbe mostrato disponibilit\u00e0 ad\napprofondire; la seconda prevede un periodo di altri due anni di Naspi allo\nscadere della cig per poi essere accompagnati alla pensione; la terza prevede\nla costituzione di una newco di scopo interamente pubblica che potrebbe\nassorbire i lavoratori ancora in carico a Blutec.\u201d\n  <o:p>\n  </o:p>\n </p>\n <p class=\"MsoNormal\" style=\"text-align: justify;\">\n  Questa riunione \u201cpresieduta dai\nministri Adolfo Urso e Marina Elvira Calderone \u2026 con il Sottosegretario al\nMimit, Fausta Bergamotto, i Commissari straordinari dell\u2019azienda Giuseppe\nGlorioso, Fabrizio Grasso e Andrea Bucarelli, la Regione Siciliana, il Comune\ndi Termini Imerese, l\u2019Autorit\u00e0 di Sistema Portuale del Mare di Sicilia Occidentale\ne i rappresentanti delle organizzazioni sindacali\u201d \u00e8 servita sostanzialmente\nper trovare un modo per risolvere definitivamente la questione degli operai\ndell\u2019ex Fiat, mandandoli in pensione in un modo o nell\u2019altro! E naturalmente pu\u00f2\nessere considerata un grande spot pubblicitario in vista delle elezioni\neuropee. E infatti anche l\u2019attuale presidente della Regione ha voluto dire la\nsua salutando il \u201cpiano industriale\u201d.\n  <o:p>\n  </o:p>\n </p>\n <p class=\"MsoNormal\" style=\"text-align: justify;\">\n  E i sindacati confederali? Ricordano\nche ci sono ancora 200 dell\u2019indotto per i quali non si \u00e8 deciso niente ed esprimono,\ncome sempre, qualche \u201cperplessit\u00e0\u201d, vista la \u201ccomplessit\u00e0\u201d della questione, ma nella\nsostanza sono d\u2019accordo, basti la dichiarazione di quelli della Fiom-Cgil: \u201cProgetto\ndi reindustrializzazione, pensionamenti e societ\u00e0 di scopo sono tre elementi\nfondamentali per dare una soluzione a tutti i lavoratori\u201d.\n  <o:p>\n  </o:p>\n </p>\n <p class=\"MsoNormal\" style=\"text-align: justify;\">\n  No, proprio no. Gli operai in\ncassa integrazione da 12 anni, conditi da promesse e chiacchiere a non finire\nsulla \u201cprossima reindustrializzazione\u201d e perdita di salario, non hanno avuto\nnessuna \u201csoluzione\u201d se non quella a perdere\u2026\n  <o:p>\n  </o:p>\n </p>\n <p class=\"MsoNormal\" style=\"text-align: justify;\">\n  Comunque, visto che i passaggi\nprevisti per la messa in pratica di questi accordi si dovrebbero concludere\nentro il 4 novembre prossimo, data della definitiva scadenza di tutti gli\nammortizzatori sociali, gli operai hanno il tempo per analizzare e ragionare\nsulla proposta e prendere le proprie decisioni!\n  <o:p>\n  </o:p>\n </p>\n <div style=\"clear: both;\">\n </div>\n</div>", "pdf_content": null, "pdf_links": [], "description": "Ieri, 25 marzo, c\u2019\u00e8 stato l\u2019incontro programmato al Ministero delle Imprese e del Made in Italy sulla vertenza ex Fiat Termini Imerese (ex...", "author": ["prolcompal"], "source": "https://proletaricomunisti.blogspot.com/2024/03/pc-26-marzo-ex-fiat-di-termini-ross.html", "source_name": "proletari comunisti"}