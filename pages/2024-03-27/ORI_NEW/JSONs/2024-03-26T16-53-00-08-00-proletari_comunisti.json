{"title": "pc 26 marzo - \"Cosa succede ad Acciaierie d'Italia\" - Stralci dal depliant", "published time": "2024-03-26T16:53:00+08:00", "images": ["https://blogger.googleusercontent.com/img/b/R29vZ2xl/AVvXsEjgoEwxoUqM1wGFIqajf7xzcXB411HFweUi_eIxd9YudVzo6eitd8jNM-w2zHKPNN-gbSk24EGqlzg68_bXxRhJ6ajZk3-L1FPmuUQqebWbmCIHDGCIwJyfBiyrOAD7omWoOrXoxWEoBgKwmMr1dGRxUwVLh7onDZTFGd5VNCQKlfz5II7pw2wxwqDOoTo/s873/ilva%20x%20depliand.jpg"], "content": "<div class=\"post-body entry-content\" id=\"post-body-3432570877340223043\" itemprop=\"description articleBody\">\n <p>\n  <b>\n   <span>\n    Pubblichiamo\n stralci del documento sull'ex Ilva contenuto nel depliant diffuso \nnell'incontro pubblico di Torino. Chi vuole ricevere l'importante \ndepliant completo pu\u00f2 richiederlo a: slaicobasta@gmail.com o prenderlo\n    <u>\n     il 19 aprile\n    </u>\n    , in cui:\n   </span>\n  </b>\n </p>\n <p>\n  <b>\n   <span>\n    lo Slai cobas ha dichiarato sciopero di 24h sia ad Acciaierie che all'appalto;\n   </span>\n  </b>\n </p>\n <p>\n  <b>\n   <span>\n    alle ore 9 vi sar\u00e0 presidio al Tribunale di Paolo VI, aula bunker, dove inizia l'appello del processo \"Ambiente svenduto\";\n   </span>\n  </b>\n </p>\n <p>\n  <b>\n   <span>\n    alle\n 16,30 convegno, con la presenza degli avvocati di Torino e Taranto \ndelle parti civili processo Ilva, Medicina democratica e, per ora,\n   </span>\n  </b>\n  <b>\n   <span>\n    garantita la presenza del Prof. Marescotti di Peace Link e altri\n   </span>\n  </b>\n </p>\n <p>\n  <a href=\"https://blogger.googleusercontent.com/img/b/R29vZ2xl/AVvXsEjgoEwxoUqM1wGFIqajf7xzcXB411HFweUi_eIxd9YudVzo6eitd8jNM-w2zHKPNN-gbSk24EGqlzg68_bXxRhJ6ajZk3-L1FPmuUQqebWbmCIHDGCIwJyfBiyrOAD7omWoOrXoxWEoBgKwmMr1dGRxUwVLh7onDZTFGd5VNCQKlfz5II7pw2wxwqDOoTo/s873/ilva%20x%20depliand.jpg\" style=\"clear: left; float: left; margin-bottom: 1em; margin-right: 1em;\">\n   <img border=\"0\" data-original-height=\"873\" data-original-width=\"512\" height=\"320\" src=\"https://blogger.googleusercontent.com/img/b/R29vZ2xl/AVvXsEjgoEwxoUqM1wGFIqajf7xzcXB411HFweUi_eIxd9YudVzo6eitd8jNM-w2zHKPNN-gbSk24EGqlzg68_bXxRhJ6ajZk3-L1FPmuUQqebWbmCIHDGCIwJyfBiyrOAD7omWoOrXoxWEoBgKwmMr1dGRxUwVLh7onDZTFGd5VNCQKlfz5II7pw2wxwqDOoTo/s873/ilva%20x%20depliand.jpg\" srcset=\"https://blogger.googleusercontent.com/img/b/R29vZ2xl/AVvXsEjgoEwxoUqM1wGFIqajf7xzcXB411HFweUi_eIxd9YudVzo6eitd8jNM-w2zHKPNN-gbSk24EGqlzg68_bXxRhJ6ajZk3-L1FPmuUQqebWbmCIHDGCIwJyfBiyrOAD7omWoOrXoxWEoBgKwmMr1dGRxUwVLh7onDZTFGd5VNCQKlfz5II7pw2wxwqDOoTo/s873/ilva%20x%20depliand.jpg\" width=\"188\"/>\n  </a>\n  <b>\n   <span>\n    Dal depliant\n   </span>\n  </b>\n </p>\n <p>\n  <b>\n   Cosa sta succedendo alle Acciaierie d\u2019Italia.\n  </b>\n  <br/>\n  <br/>\n  ...Il\n decreto nuovo che il governo ha fatto con lo scopo di accontentare i \npiccoli e medi padroni dell'appalto che avanzano grossi crediti da \nAcciaierie d'Italia e nello stesso tempo... estendere la cassa \nintegrazione a tutti i lavoratori dell'appalto (anche per chi, e sono \ntanti, ha il CCNL multiservizi)... non \u00e8 in grado di risolvere i \nproblemi del futuro dei lavoratori.\n  <br/>\n  Per di pi\u00f9 i lavoratori non \nvogliono essere messi tutti in cassa integrazione e poi, se si riprende \nAcciaierie, ritornerebbero a lavorare (quando e come \u00e8 tutto da vedere).\n I lavoratori vogliono lavorare da subito! Senza la ripresa del lavoro \nci saranno i licenziamenti e gli esuberi.\n  <br/>\n  <br/>\n  <b>\n   Il governo ha deciso l\u2019amministrazione straordinaria con l\u2019appoggio delle organizzazioni sindacali confederali e Usb.\n  </b>\n  <br/>\n  <br/>\n  Anche\n i sindacati, come all'inizio il segr, naz. Palombella della Uilm, che \ndicevano NO all'AS, oggi sono tutti soddisfatti, perch\u00e8 \u00e8 stato mandato \nvia dal governo Mittal e la famigerata AD Morselli. Di fatto confermando\n tra gli operai l\u2019idea, gi\u00e0 molto propagandata, che se governance e \nmanagement cambiavano i problemi di questa fabbrica si risolvono. E\u2019 una\n illusione profonda. Come se \u00e8 un manager che decide la politica e non i\n padroni dell\u2019azienda nel loro insieme, non le leggi del capitale, la \ncrisi economica mondiale, le leggi dei governi, ecc...\n  <br/>\n  Ora, \u00e8 bene \nsapere che i periodi in cui questa azienda \u00e8 stata dello Stato (dal 1963\n al 1995) sono molto maggiori dei periodi in cui \u00e8 stata dei privati; \npoi la crisi del gruppo Riva, l\u2019inchiesta \u201cAmbiente svenduto\u201d del 2012 \nha fatto s\u00ec che questa azienda, formalmente commissariata, \u00e8 stata \ngestita dallo Stato e dai suoi governi dal 2012 al 2018; e, in tutti \nquesti anni non si \u00e8 visto nessun tipo di miglioramento n\u00e9 sul piano \ndella salute e sicurezza - tema effettivamente chiave per questa \nfabbrica - n\u00e9 tantomeno rispetto all\u2019andamento ordinario in termini di \nsfruttamento, di condizioni di lavoro, di diritti, di salari, di uso \nflessibile della cassa integrazione. \u00c8 andato tutto uguale...\n  <br/>\n  <br/>\n  <b>\n   Noi consideriamo l\u2019amministrazione straordinaria un rimedio peggiore del male.\n  </b>\n  <br/>\n  <br/>\n  Porter\u00e0\n pi\u00f9 cassa integrazione permanente; non vi sar\u00e0 ritorno al lavoro degli \noperai di tante ditte\n  <span>\n  </span>\n </p>\n <a name=\"more\">\n </a>\n dell'appalto, e in alcune vi saranno licenziamenti\n nel prossimo futuro; in Acciaierie sono gi\u00e0 annunciati migliaia di \nesuber, al di l\u00e0 delle soluzioni post Amministrazione straordinaria del \ngoverno, vi saranno peggioramenti delle condizioni salariali/ \nlavorative/ contrattuali; e per\u00a0 ambientalizzazione, bonifiche, \ndecarbonizzazione, bene che vada, passeranno anni e anni...\n <br/>\n <br/>\n La \nfabbrica oggi ha come principale commissario, Giancarlo Quaranta, che in\n questi anni ha fatto parte delle precedenti gestioni, del periodo di \nRiva, che \u00e8 stato condannato in via definitiva per la morte nel 2003 a \nseguito crollo del braccio di una gru di 2 operai (Paolo Franco e \nPasquale Ettorre), infortunio mortale molto sentito che diede vita al \nComitato 12 giugno e alla Rete per la sicurezza; e di un altro operaio \nnel 2002, Marco Perrone in formazione lavoro - primi infortuni mortale \ndi una nuova generazione di operai... Sulla grande questione del \ndisastro ambientale provocato dalla fabbrica \u00e8 Quaranta che nella sua \nveste di direttore aveva detto sul rapporto Sentieri - che inchiodava \nl'Ilva alle sue gravi, enormi, responsabilit\u00e0 sulle emissioni che hanno \nprodotto inquinamento e morte nella citt\u00e0 e nei quartieri - che c\u2019\u00e8 \u201c un\n grande interrogativo nella relazione tra causa e effetto\u201d.\n <br/>\n Quaranta \nha ricoperto diversi incarichi anche dopo il sequestro degli impianti \ndel 2012, \u00e8 stato promosso come direttore centrale delle operazioni di \nAcciaierie, carica che ha tenuto per circa un anno. Poi per\u00f2 non \nsparisce, va alla divisione tecnica operativa, partecipa a tutte le \nvicende successive anche come Commissario dell'Ilva in AS, dopo \nl'ingresso di Mittal.\n <br/>\n Quindi abbiamo mille e una ragione per dire \nche, sia la scelta dell'amministrazione straordinaria sia la nomina di \nquesto Commissario,\n <b>\n  rappresentano non un cambiamento ma una restaurazione. Una restaurazione dell'Ilva peggiore.\n </b>\n <br/>\n <p>\n </p>\n <p>\n  Poi\n il governo dice che la fabbrica sar\u00e0 consegnata a nuovi padroni, che \nmetteranno in campo la stessa logica di Mittal: fare il massimo \nprofitto, tagliando posti di lavoro e costi, in primis quelli esosi su \nuna effettiva sicurezza e difesa della salute, e in tutto questo avere \nmani libere...\n </p>\n <p>\n  <b>\n   ...Chi sarebbero i nuovi padroni.\n  </b>\n </p>\n <p>\n  Il mercato mondiale dell\u2019acciaio \u00e8 in crisi di sovrapproduzione da molto\n tempo; una sovrapproduzione relativa nel sistema capitalista perch\u00e9 la \nvendita dell\u2019acciaio deve realizzare i profitti per i padroni, non certo\n perch\u00e9 il bisogno dell\u2019acciaio non cresca nel mondo con tanti paesi che\n hanno bisogno di un accelerato sviluppo industriale in cui l\u2019acciaio \ngioca un ruolo determinante.\n  <br/>\n  Ed \u00e8 cos\u00ec, se si pensa che Mittal, \nappena ha rallentato il suo impegno su Taranto lo ha immediatamente \nampliato nel suo paese, in India, in cui vi sar\u00e0 la pi\u00f9 grande \nacciaieria del mondo che accompagner\u00e0 le dinamiche di ascesa del regime \nindiano.\n  <br/>\n  Questa crisi dello stabilimento di Taranto gioca una \nfunzione importante... Lo \nstabilimento di Taranto \u00e8 collocato strategicamente in un punto chiave \nverso i nuovi mercati che in prospettiva si aprono nel Nord Africa, nel \nMedio Oriente. Possedere Taranto significa possedere un anello \nfondamentale della catena mondiale della produzione dell\u2019acciaio.\n  <br/>\n  La\n verit\u00e0 \u00e8 che\n  <b>\n   i padroni, in una fase come questa, gli stabilimenti li \nvogliono \u201cgratis\u201d,\n  </b>\n  che gli vengano consegnati a quattro soldi e in cui \nloro possano\n  <b>\n   avere mano libera\n  </b>\n  nel tipo di produzione, nello \nsfruttamento della forza-lavoro, sulle questioni ambientali e \ngiudiziarie. Questa per\u00f2 \u00e8 la condizione richiesta oggi da tutti i \nproduttori di acciaio in Italia, Europa, nel mondo.\n  <br/>\n  <br/>\n  Quindi, chi\n sarebbero i nuovi investitori. Dalle notizie si sa che uno pu\u00f2 essere \nla\n  <b>\n   Vulcan Green steel.\n  </b>\n  una multinazionale che sta costruendo un impianto\n da 5 milioni di tonnellate di preridotto e, come si sa, il preridotto \u00e8\n una delle prospettive per l\u2019ambientalizzazione, per la trasformazione \nproduttiva dell\u2019Ilva di Taranto. L\u2019investimento in Oman \u00e8 di due \nmiliardi di dollari. Adesso sta cercando una acciaieria per produrre \nl\u2019acciaio. Il proprietario \u00e8 Naveen Jindal figlio dei Jindal. In Italia \nJindal \u00e8 stato il rivale di ArcelorMittal per acquisire l\u2019Ilva, ha perso\n la gara e si \u00e8 riversato su Piombino, facendo danni.\n  <br/>\n  Quindi \nVulcanGreenSteel \u00e8 un \u2018sottoprodotto\u2019 di Jindal...\n  <br/>\n  Gli indiani di questo\n gruppo vorrebbero l\u2019Ilva, per\u00f2 mettendoci massimo un miliardo e mezzo \ndi risorse e\n  <b>\n   pensano a una Ilva ridotta con 5.000 addetti in tutto,\n  </b>\n  quindi con un dimezzamento della classe operaia attuale dello \nstabilimento e altrettanto dell\u2019appalto.\n  <br/>\n  <br/>\n  L\u2019altro competitor, \nquesto s\u00ec molto sponsorizzato anche per il suo carattere nazionale dal \ngoverno Meloni, ma anche dalla Federacciai e da una parte consistente \ndel sindacato, \u00e8\n  <b>\n   Arvedi...\n  </b>\n  <br/>\n  La\n posizione di Arvedi \u00e8 sempre stata di disponibilit\u00e0 a intervenire in \ncombinazione con il socio pubblico, vale a dire se i soldi li mette il \nsocio pubblico e a patto che ci sia tabula rasa rispetto al pregresso. \nCio\u00e8 le stesse cose che ha chiesto ArcelorMittal. Peraltro, il suo piano\n sarebbe incentrato soltanto sull\u2019elettrosiderurgia, a Taranto si \ndovrebbe costruire un nuovo laminatoio e tre forni elettrici ma questo \nvuol dire che quando sar\u00e0 a regime tra vari anni,\n  <b>\n   bastano 5.000 operai,\n  </b>\n  non quanti sono oggi a Taranto, con il conseguente netto \nridimensionamento dell\u2019indotto...\n  <br/>\n  Infine arriviamo al\n  <b>\n   gruppo\n ucraino Metinvest\n  </b>\n  che sta avanzando come interlocutore. Metinvest vede \nsoprattutto in Cornigliano il primo business interessante. Metinvest \u00e8 \ndi propriet\u00e0 dell\u2019oligarca ucraino Rinat Akhmetov. L\u2019Ucraina, da tempi \nnon sospetti, ben prima che scoppiasse la guerra, \u00e8 dominata da \nun\u2019oligarchia industrial-finanziaria, della stessa natura di quella \nrussa, anche se su scala pi\u00f9 ridotta. Il patrimonio personale di \nAkhmetov \u00e8 di 5,7 miliardi di dollari, con due centri di interessi, la \nfinanza e la siderurgia. Compare nella lista dei 500 uomini pi\u00f9 ricchi \ndel mondo ed ha due scopi: i soldi e la necessit\u00e0 di acquisire capacit\u00e0 \nprodottiva.\n  <br/>\n  \u201cL\u2019operazione speciale\u201d di Vladimir Putin ha fatto \ndella sua principale acciaieria in Ucraina, Azovstal di Mariupol, una \nZombiestan,\n  <br/>\n  Akhmetov ha rilevato Piombino. Il governo Meloni ha \nproposto Taranto ad Akhmetov e ci sarebbe il gradimento degli \namericani... come dice sempre il sole 24 ore \u2018sta comprando capacita\u2019 \nproduttiva\n in tutto il mondo\u2019, quello che aveva fatto e continua a fare Mittal. \nMeetinvest per\u00f2 \u2013 sempre secondo questa stampa - non vuole entrare in \nconflitto con ArcelorMittal, perch\u00e8 \u00e8 chiaro che con l\u2019Ilva in mano ad \naltri sar\u00e0 guerra tra le multinazionali dell\u2019acciaio. Ma gli effetti \nanche questa volta saranno scaricati sui lavoratori...\n  <br/>\n  <br/>\n  <b>\n   ...Il problema principale \u00e8 affermare l\u2019autonomia operaia.\n  </b>\n  <br/>\n  <br/>\n  Affermare\n che la lotta operaia \u00e8 autonoma negli obiettivi, nelle sue forme di \nlotta e organizzazione. Non \u00e8 a favore di un padrone anzich\u00e9 di un \naltro; la sua parola d\u2019ordine deve essere: padroni di Stato, padroni \nprivati, stesso sfruttamento del proletariato. Noi pensiamo che solo la \nlotta autonoma e unitaria prolungata e generale degli operai Acciaieria/\n appalto/operai cigs in Ilva AS debba e possa difendere gli interessi di\n classe dei lavoratori su lavoro, salari, condizioni di lavoro, diritti e\n sicurezza; e che, quindi, sia necessaria un\u2019altra linea e un\u2019altra \ndirezione sindacale da costruire nel fuoco della lotta, ed essere parte \ndella battaglia strategica contro questo governo e ogni governo dei \npadroni, lo stato del capitale e il sistema \ncapitalistico/imperialistico, per un governo operaio, un nuovo stato e \nun nuovo potere nelle mani dei proletari e masse popolari.\n  <br/>\n  Questo \u00e8 \nimportante per organizzare la propria autodifesa inizialmente, per \ncostruire nella lotta la forza necessaria per rovesciare il \u201cTavolo\u201d di \nquesta fabbrica...\n </p>\n <p>\n  Dal punto di vista degli operai della Acciaieria e dell\u2019Appalto\n  <b>\n   in tutti questi mesi di incontri romani nessuna piattaforma operaia \u00e8 stata posta sul tavolo, nessuna rivendicazione concreta\n  </b>\n  a difesa dei lavoratori: dalla minima, dell'integrazione salariale alla\n cassintegrazione (milioni ai padroni e neanche centinaia di euro agli \noperai); alla ripresa del lavoro sia nell'appalto che per tutti in \nAcciaieria; dal blocco dei licenziamenti; all'impiego nelle bonifiche \narea industriale degli operai da pi\u00f9 di 5 anni in cig in AS; al \ncontratto unico metalmeccanico e a tempo indeterminato per tutti \nnell'appalto; da 25 anni bastano per andare in pensione, al rientro nei \nlavori usuranti/legge amianto; alla riduzione dell'orario di lavoro a \nparit\u00e0 di paga in siderurgia. Invece, dal non avere il blocco dei \nlicenziamenti e degli esuberi si \u00e8 passati a non avere neanche pi\u00f9 \nparola per trattare la cassa integrazione, per contenerla, \nregolarizzarla a fronte delle ripetute richieste che venivano da AdI per\n motivi unicamente di flessibilit\u00e0 nella gestione della fabbrica...\n  <br/>\n  <br/>\n  ...Toccher\u00e0\n ancora una volta agli operai scegliere da che parte stare: da parte del\n governo, dei futuri nuovi padroni che somigliano molto ai vecchi, che \nsul piano generale presenteranno piani \u201ccopia\u201d a quelle di \nArcelorMittal, dalla parte di sindacati Confederali diventati un anello \ndell'assetto collaborazionista e neocorporativo che individua nelle \nsoluzioni per i padroni la soluzione per i lavoratori, quando tutta la \nstoria di questo stabilimento dimostra che proprio questo \u00e8 causa di \nquello che \u00e8 avvenuto; o gli operai scelgono la riorganizzazione delle \nfile operaie, a partire dai loro interessi di classe, da una visione \nopposta sul futuro dello stabilimento, che poi \u00e8 il futuro della classe \noperaia, innanzitutto come soggetto storico che possa essere l'elemento \ndi trasformazione di unit\u00e0 tra operai e masse popolari in questa \nfabbrica e non solo in questa fabbrica, ma in generale...\n  <br/>\n  <br/>\n  ...La \nquestione ex Ilva deve rimanere al centro dell'attenzione degli operai, \ndei lavoratori. E non certo solo a Taranto, anche se a Taranto si \ncombatte la battaglia principale in merito...\n  <br/>\n  ...Quando il governo, i\n padroni, dicono che l'Ilva \u00e8 strategica, noi siamo completamente \nd'accordo col governo. L'unica questione \u00e8 che \u201cstrategica\u201d per noi ha \nun altro valore: ha un valore importante per la classe operaia del \nnostro paese, per il proletariato; e tutto ci\u00f2 che ha importanza per la \nclasse operaia e per il proletariato del nostro paese, ha importanza \nnella lotta di classe, nel conflitto tra padroni e lavoratori, nel \nconflitto tra governo e lavoratori, nel conflitto tra Stato del Capitale\n e lavoratori, nel conflitto tra modo di produzione \ncapitalistico/imperialistico e lavoratori...\n </p>\n <p>\n  ...Oggi come non mai\n l'autonomia operaia \u00e8 l'unica soluzione, la ricostruzione della forza \ndei lavoratori come forza contro, non forza per, contro la logica di \npadroni, governo e sindacati che vanno in direzione di approfondire la \ncrisi, non risolvere i problemi degli operai e delle masse popolari...\n  <br/>\n  <br/>\n  ...In\n tutto questo lo Slai Cobas per il sindacato di classe rappresenta \nl'unica voce alternativa e su questo sar\u00e0 importante, sia a livello di \nfabbriche e citt\u00e0 sia a livello nazionale, che questa voce alternativa \nsi senta forte e chiara e trovi tutta la necessaria comprensione da \nparte del movimento sindacale classista e combattivo e di tutte le \nrealt\u00e0 operaie che si trovano direttamente o indirettamente coinvolte in\n questa vicenda....\n  <br/>\n </p>\n <div style=\"clear: both;\">\n </div>\n</div>", "pdf_content": null, "pdf_links": [], "description": "Pubblichiamo  stralci del documento sull'ex Ilva contenuto nel depliant diffuso  nell'incontro pubblico di Torino. Chi vuole ricevere l'impo...", "author": ["fannyhill"], "source": "https://proletaricomunisti.blogspot.com/2024/03/cosa-succede-ad-acciaierie-ditalia.html", "source_name": "proletari comunisti"}