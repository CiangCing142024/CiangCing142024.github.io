{"title": "pc 26 marzo - SPIEGATECI DOVE STANNO GLI INSULTI - una corrispondenza", "published time": "2024-03-26T13:54:00+08:00", "images": ["https://pennatagliente.files.wordpress.com/2024/03/senza-titolo-11-17.jpg"], "content": "<div class=\"post-body entry-content\" id=\"post-body-5270973426983782895\" itemprop=\"description articleBody\">\n <p>\n  L\u2019edizione di sabato sedici marzo del quotidiano telematico fascista\n  <i>\n   Secolo d\u2019Italia\n  </i>\n  <a href=\"https://www.secoloditalia.it/2024/03/nuovi-cortei-pro-gaza-tra-bella-ciao-e-insulti-alla-segre-boldrini-sfila-a-livorno-video/\" target=\"_blank\">\n   d\u00e0 conto\n  </a>\n  \u2013 naturalmente a modo suo, per il tramite della penna di tale Maurizio \nFerrini \u2013 di quanto accaduto nel corso della stessa giornata in alcune \npiazze italiane interessate da cortei per la Palestina; il pennivendolo \u2013\n che evidentemente \u00e8 dotato in maniera permanente di paraocchi \u2013 \nsostiene che durante la manifestazione di Roma si sono uditi \u00abinsulti \nalla senatrice a vita Liliana Segre, a David Parenzo e al governo da \nparte dei militanti di sinistra e filo-palestinesi\u00a0nel corso del corteo \npro Palestina\u00bb.\n </p>\n <div>\n  <div style=\"text-align: left;\">\n   <a href=\"https://pennatagliente.files.wordpress.com/2024/03/senza-titolo-11-17.jpg\" style=\"clear: left; float: left; margin-bottom: 1em; margin-right: 1em;\" target=\"_blank\">\n    <img alt=\"\" height=\"162\" src=\"https://pennatagliente.files.wordpress.com/2024/03/senza-titolo-11-17.jpg\" srcset=\"https://pennatagliente.files.wordpress.com/2024/03/senza-titolo-11-17.jpg\" width=\"310\"/>\n   </a>\n  </div>\n </div>\n <p>\n  Per dimostrare ci\u00f2 che asserisce trascrive alcuni passaggi degli \ninterventi alla sfilata: \u201cAbbiamo ulteriore prova dell\u2019immortale \nvittimismo da parte della nostra cara senatrice a vita Liliana Segre \u2013 \nha scandito al megafono uno dei partecipanti \u2013 che tratta la parola \ngenocidio come se fosse un\u2019esclusivit\u00e0 di pochi. Cieca di fronte ai \nmedici palestinesi a Gaza trattati da bestie da macello. Denudati e \ntrucidati\u201d. Insulti anche al giornalista\n  <a href=\"https://www.secoloditalia.it/2024/03/parenzo-contestato-dai-collettivi-pro-palestina-alla-sapienza-capezzone-sono-i-tuoi-nipotini-video/\" rel=\"noreferrer noopener\" target=\"_blank\">\n   David Parenzo\n  </a>\n  , definito uno dei \u201ccapisaldi del sionismo Made in Italy\u201d.\n </p>\n <p>\n  Chiediamo, a chiunque non sia dotato in maniera permanente di \nparaocchi, di spiegarci \u2013 dopo aver analizzato senza preconcetti quanto \ntest\u00e9 ribattuto \u2013 quali sarebbero gli insulti rivolti alla nonagenaria \nsenatrice milanese; noi non riusciamo a vederne alcuno: a meno che non \nsi intendano tali le accuse di non voler vedere altro olocausto se non \nquello subito dagli ebrei ma non solo da loro, nel periodo della \nseconda guerra mondiale ad opera delle orde hitleriane con l\u2019aiuto di \nfascisti mussoliniani, collaborazionisti e spie pronti a denunciare i \nreprobi per un qualche tornaconto personale.\n </p>\n <p>\n  Bosio (Al), 25 marzo 2024\n </p>\n <div style=\"clear: both;\">\n </div>\n</div>", "pdf_content": null, "pdf_links": [], "description": "L\u2019edizione di sabato sedici marzo del quotidiano telematico fascista Secolo d\u2019Italia  d\u00e0 conto   \u2013 naturalmente a modo suo, per il tramite d...", "author": ["maoist"], "source": "https://proletaricomunisti.blogspot.com/2024/03/pc-26-marzo-spiegateci-dove-stanno-gli.html", "source_name": "proletari comunisti"}