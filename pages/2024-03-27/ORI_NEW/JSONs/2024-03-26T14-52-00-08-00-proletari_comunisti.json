{"title": "pc 26 marzo - I legami servizi segreti italiani e israeliani vengono alla luce - L'imperialismo italiano e i suoi governi sono complici... anche nel genocidio in corso", "published time": "2024-03-26T14:52:00+08:00", "images": [], "content": "<div class=\"post-body entry-content\" id=\"post-body-8449969087029158692\" itemprop=\"description articleBody\">\n <p>\n  <span>\n   <b>\n    <span>\n     Gli 007 annegati nel Lago Maggiore erano impegnati in una \u201cdelicata attivit\u00e0 operativa con Servizi Collegati Esteri\u201d\n    </span>\n   </b>\n  </span>\n </p>\n <span class=\"gmail-mvp-post-excerpt gmail-left\">\n  <p>\n   <b>\n    Per la prima volta \nviene reso noto in maniera ufficiale che il naufragio dello scorso \nmaggio nel lago Maggiore avvenne durante una missione ufficiale\n   </b>\n  </p>\n </span>\n <p>\n  <strong>\n   ARONA\n  </strong>\n  \u2013 Gli\n  <strong>\n   agenti dei servizi segreti italiani\n  </strong>\n  Claudio Alonzi e Tiziana Barnobi sono morti \u201cnelle acque del Lago \nMaggiore il 28 maggio 2023, nel corso dello svolgimento di una delicata \nattivit\u00e0 operativa con Servizi Collegati Esteri\u201d.\n </p>\n <p>\n  Per la prima volta viene reso noto in maniera ufficiale che il\n  <a href=\"https://www.quotidianopiemontese.it/2023/05/30/sulla-barca-naufragata-nel-lago-maggiore-cerano-20-agenti-dellintelligence-italiana-e-israeliana/\">\n   naufragio dello scorso maggio\n  </a>\n  nel lago\n  <span>\n  </span>\n </p>\n <a name=\"more\">\n </a>\n Maggiore avvenne durante una\n <strong>\n  missione ufficiale\n </strong>\n e non durante una misteriosa gita di piacere come si era fin qui \nlasciato trapelare. In quel naufragio dovuto al maltempo persero la vita\n 4 delle 23 persone che si trovavano sull\u2019imbarcazione, 21 delle quali \nerano agenti segreti dei servizi italiani e israeliani. Oltre ad Alonzi e\n Barnobi morirono un agente israeliano e la moglie dello skipper.\n <p>\n </p>\n <p>\n  La scoperta del motivo dell\u2019incontro non \u00e8 arrivata tramite una comunicazione ufficiale ma,\n  <a href=\"https://www.open.online/2024/03/24/inchiesta-007-italiani-annegati-lago-maggiore-mossad/\">\n   racconta Open\n  </a>\n  ,\n \u00e8 comparsa direttamente nelle biografie di Claudio Alonzi e Tiziana \nBarnobi, aggiunte in occasione della Giornata della Memoria 2024 per \nricordare i caduti dei servizi segreti italiani sulla la parete della \nmemoria creata a Palazzo Dante nella sede del Dis. Finora gli agenti \ncaduti in servizio erano 4 (\n  <strong>\n   Vincenzo Li Causi, Nicola Calipari, Lorenzo D\u2019Auria e Pietro Antonio Colazzo\n  </strong>\n  ) ora sono diventati 6, con l\u2019aggiunta di Claudio Alonzi e Tiziana Barnobi.\n </p>\n <div style=\"clear: both;\">\n </div>\n</div>", "pdf_content": null, "pdf_links": [], "description": "Gli 007 annegati nel Lago Maggiore erano impegnati in una \u201cdelicata attivit\u00e0 operativa con Servizi Collegati Esteri\u201d  \t\t\t\t\t\t\t\t\t\t\t\t\t Per la p...", "author": ["maoist"], "source": "https://proletaricomunisti.blogspot.com/2024/03/pc-26-marzo-i-legami-servizi-segreti.html", "source_name": "proletari comunisti"}