{"title": "pc 28 marzo - Ilaria Salis resta in carcere! Maledetti! I fascisti fuori dal tribunale minacciano padre, avvocati. Per Gabriele Marchesi per fortuna una buona notizia", "published time": "2024-03-29T02:41:00+08:00", "images": ["https://blogger.googleusercontent.com/img/b/R29vZ2xl/AVvXsEicGdW19vX2fh2uvNRtidm1WM-Zb1V9Ge-drfPtY_EupREJrkB2_0D8zL8tAHLc7bcrfsAfxeW-EqLbe-XA7fY6l8NvUf_zwz7PyZ9cB4Q-3LuQ0yoV1u3CNJ1wOdrqvv21PQ9104G2SH63UImFnoXA6OJc-Ng0eay4vyGbmUBtEaa-FDmUDVZ65Jnh3WEi/s572/salis.png", "https://blogger.googleusercontent.com/img/b/R29vZ2xl/AVvXsEjYEitaTCH197iTPRj78_YyGwAAnp_33dodMACEII77kHJ_xfnmPItd9Vr6DdG2WIBnoktbUnegtrXsPhyYBgO8bDNRPSEjCjpHcee3N8LUQvGkJk7a9GyvlilLBpWZwXz5YLnUFz6rx7q1giGU-rKRosthuR0CIKqNBIE2Fgv3y6gMfMT5dCvrjVBBP_s-/s572/660553b0b6de2.jpeg"], "content": "<div class=\"post-body entry-content\" id=\"post-body-1243222682359965636\" itemprop=\"description articleBody\">\n <p>\n  <br/>\n </p>\n <div class=\"separator\" style=\"clear: both; text-align: center;\">\n  <a href=\"https://blogger.googleusercontent.com/img/b/R29vZ2xl/AVvXsEicGdW19vX2fh2uvNRtidm1WM-Zb1V9Ge-drfPtY_EupREJrkB2_0D8zL8tAHLc7bcrfsAfxeW-EqLbe-XA7fY6l8NvUf_zwz7PyZ9cB4Q-3LuQ0yoV1u3CNJ1wOdrqvv21PQ9104G2SH63UImFnoXA6OJc-Ng0eay4vyGbmUBtEaa-FDmUDVZ65Jnh3WEi/s572/salis.png\" imageanchor=\"1\" style=\"margin-left: 1em; margin-right: 1em;\">\n   <img border=\"0\" data-original-height=\"429\" data-original-width=\"572\" height=\"300\" src=\"https://blogger.googleusercontent.com/img/b/R29vZ2xl/AVvXsEicGdW19vX2fh2uvNRtidm1WM-Zb1V9Ge-drfPtY_EupREJrkB2_0D8zL8tAHLc7bcrfsAfxeW-EqLbe-XA7fY6l8NvUf_zwz7PyZ9cB4Q-3LuQ0yoV1u3CNJ1wOdrqvv21PQ9104G2SH63UImFnoXA6OJc-Ng0eay4vyGbmUBtEaa-FDmUDVZ65Jnh3WEi/s572/salis.png\" srcset=\"https://blogger.googleusercontent.com/img/b/R29vZ2xl/AVvXsEicGdW19vX2fh2uvNRtidm1WM-Zb1V9Ge-drfPtY_EupREJrkB2_0D8zL8tAHLc7bcrfsAfxeW-EqLbe-XA7fY6l8NvUf_zwz7PyZ9cB4Q-3LuQ0yoV1u3CNJ1wOdrqvv21PQ9104G2SH63UImFnoXA6OJc-Ng0eay4vyGbmUBtEaa-FDmUDVZ65Jnh3WEi/s572/salis.png\" width=\"400\"/>\n  </a>\n </div>\n <p>\n </p>\n <p>\n  Nessun passo indietro della giustizia ungherese: il Tribunale di Budapest ha negato i domiciliari ad Ilaria, significa che rester\u00e0 in carcere, dove \u00e8 reclusa gi\u00e0 da tredici mesi, nelle condizioni che sappiamo e soprattutto senza alcuna condanna, solo una misura cautelare di carcere preventivo.\n </p>\n <p>\n </p>\n <div class=\"separator\" style=\"clear: both; text-align: center;\">\n  <a href=\"https://blogger.googleusercontent.com/img/b/R29vZ2xl/AVvXsEjYEitaTCH197iTPRj78_YyGwAAnp_33dodMACEII77kHJ_xfnmPItd9Vr6DdG2WIBnoktbUnegtrXsPhyYBgO8bDNRPSEjCjpHcee3N8LUQvGkJk7a9GyvlilLBpWZwXz5YLnUFz6rx7q1giGU-rKRosthuR0CIKqNBIE2Fgv3y6gMfMT5dCvrjVBBP_s-/s572/660553b0b6de2.jpeg\" imageanchor=\"1\" style=\"clear: left; float: left; margin-bottom: 1em; margin-right: 1em;\">\n   <img border=\"0\" data-original-height=\"429\" data-original-width=\"572\" height=\"240\" src=\"https://blogger.googleusercontent.com/img/b/R29vZ2xl/AVvXsEjYEitaTCH197iTPRj78_YyGwAAnp_33dodMACEII77kHJ_xfnmPItd9Vr6DdG2WIBnoktbUnegtrXsPhyYBgO8bDNRPSEjCjpHcee3N8LUQvGkJk7a9GyvlilLBpWZwXz5YLnUFz6rx7q1giGU-rKRosthuR0CIKqNBIE2Fgv3y6gMfMT5dCvrjVBBP_s-/s572/660553b0b6de2.jpeg\" srcset=\"https://blogger.googleusercontent.com/img/b/R29vZ2xl/AVvXsEjYEitaTCH197iTPRj78_YyGwAAnp_33dodMACEII77kHJ_xfnmPItd9Vr6DdG2WIBnoktbUnegtrXsPhyYBgO8bDNRPSEjCjpHcee3N8LUQvGkJk7a9GyvlilLBpWZwXz5YLnUFz6rx7q1giGU-rKRosthuR0CIKqNBIE2Fgv3y6gMfMT5dCvrjVBBP_s-/s572/660553b0b6de2.jpeg\" width=\"320\"/>\n  </a>\n </div>\n Ancora una volta Ilaria \u00e8 stata portata in udienza in totale spregio dei diritti umani,\n <b>\n  trascinata come un cane tenuta a un guinzaglio da agenti antisommossa in tuta mimetica con il passamontagna\n </b>\n che si sono seduti vicino a lei per tutta la durata dell'udienza.\n <p>\n </p>\n <p>\n  Quelle immagini, ancora una volta, sembrano arrivare da un luogo molto lontano dallo stato di diritto che dovrebbe caratterizzare gli Stati membri dell'Unione europea.\n </p>\n <p>\n  Orban sapeva benissimo che le catene di Ilaria Salis avrebbero fatto di nuovo il giro d\u2019Europa e, quindi, il messaggio \u00e8 chiaro: da noi funziona cos\u00ec, nessuno si intrometta; da noi il dissenso \u00e8 punito cos\u00ec.\n </p>\n <p>\n  Infatti quello che \u00e8 accaduto questa mattina a Budapest anche fuori dall'aula del Tribunale con minacce e intimidazioni nei confronti di persone arrivate dall'Italia per dare solidariet\u00e0 ad Ilaria, confermano l\u2019iniquit\u00e0 e lo scempio di questo procedimento che nulla ha a che fare con uno Stato di diritto.\n </p>\n <p>\n  L\u2019avv. Losco, difensore di Ilaria, il padre di Ilaria e Zerocalcare, presente in sostengo della nostra\n  <span>\n  </span>\n </p>\n <a name=\"more\">\n </a>\n connazionale, sono stati accolti da minacce da parte di gruppi nazisti presenti fuori e dentro l\u2019aula di Tribunale. Intimidazioni come \u201ccosa guardate, vi spacchiamo la faccia\u201d sono le minacce rivolte agli stessi.\n <p>\n </p>\n <p>\n  Il diniego dei domiciliari \u00e8 una brutta notizia perch\u00e8 costringe Ilaria ancora in carcere nonostante fosse stato individuato un appartamento e date tutte le garanzie economiche.\n </p>\n <p>\n  Le condizioni di violazione dei diritti umani sono palesi. E\u2019 evidente a tutti che l\u2019Ungheria non sta rispettando la Convenzione europea dei diritti dell'uomo la cui mancata osservanza \u00e8 gi\u00e0 costata altre condanne all'Ungheria ma a quanto pare, ad Orban non interessa il rispetto degli accordi europei.\n </p>\n <p>\n  Questo \u00e8 lo Stato che la nostra Presidente considera un modello da emulare?\n </p>\n <p>\n  Il patriottismo del nostro governo va a corrente alternata, con la cittadina Ilaria Salis non si attiva.\n </p>\n <p>\n  <b>\n   Una giornata che scrive una storia di violazione di diritti per l\u2019Italia e per l\u2019Europa.\n  </b>\n </p>\n <p>\n  <b>\n   Amarezza e rabbia per questa decisione.\n  </b>\n </p>\n <p>\n  <b>\n   <span>\n    Gioved\u00ec 4 aprile, ore 18:30, presso la sede Slai Cobas di Taranto in via Livio Andronico 47, manifestiamo solidariet\u00e0 ad Ilaria Salis.\n   </span>\n  </b>\n </p>\n <p>\n  Info/contatti whatsapp 3519575628\n </p>\n <p>\n  <b>\n   <span>\n    Gabriele Marchesi indagato con Ilaria Salis, i giudici: \u201cNon andr\u00e0 in carcere in Ungheria\u201d\n   </span>\n  </b>\n </p>\n <p>\n  La Corte d\u2019Appello di Milano ha disposto che il giovane, accusato come la Salis di presunte violenze nel corso di una manifestazione neonazista a Budapest, non verr\u00e0 consegnato all'Ungheria. I giudici hanno anche disposto la liberazione immediata del 23enne militante antifascista, finora agli arresti domiciliari e oggi presente in aula, sul quale pende un mandato di arresto europeo dall'8 novembre scorso. Mandato che, nonostante la sentenza milanese, resta valido e potrebbe scattare fuori dai confini italiani.\n </p>\n <p>\n  \"Oltre alla non consegna sotto un duplice aspetto \u2013 per le condizioni detentive e sulla violazione del principio di proporzionalit\u00e0 della pena, come gi\u00e0 chiesto \u2013 va anche rigettata la richiesta per l'inadeguatezza del Mae (mandato di arresto europeo, ndr) e l'assenza di un giusto processo in Ungheria sotto l'aspetto della presunzione di innocenza\" le conclusioni dei legali nell'udienza di febbraio a cui aveva partecipato l'indagato.\n </p>\n <p>\n  Questa mattina, davanti al Tribunale di Milano, si era svolto un presidio a sostegno di Gabriele Marchesi.\u00a0 I manifestanti, nel giorno dell\u2019udienza, avevano mostrato uno striscione \u201cN\u00e9 prigione, n\u00e9 estradizione - Free all Antifas - Da Milano a Budapest\u201d.\n </p>\n <div style=\"clear: both;\">\n </div>\n</div>", "pdf_content": "", "pdf_links": [], "description": "Nessun passo indietro della giustizia ungherese: il Tribunale di Budapest ha negato i domiciliari ad Ilaria, significa che rester\u00e0 in carcer...", "author": ["fannyhill"], "source": "https://proletaricomunisti.blogspot.com/2024/03/pc-28-marzo-ilaria-salis-resta-in.html", "source_name": "proletari comunisti"}