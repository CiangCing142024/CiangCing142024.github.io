<html><body>
<div class='article'>
<div class='title'><h1>Νίκη στον δίκαιο αγώνα των εργαζομένων στα τηλεφωνικά κέντρα! - ΚΚΕ(μ-λ)</h1></div>
<hr/>
<div class='metadata'>
<meta property="author" content="ΚΚΕ(μ-λ)"/>
<meta property="categories" content="Συνέντευξη με τους απεργούς εργαζόμενους της Teleperformance"/>
<meta property="description" content="Εδώ και έναν μήνα οι εργαζόμενοι στηνTeleperformance, και ιδιαίτερα μέλη της τυνησιακής κοινότητας, έχουν ξεκινήσει έναν σημαντικό αγώνα διεκδικώντας αυξήσεις στους μισθούς, κατάργηση της visa ειδικού σκοπού και συλλογικές συμβάσεις."/>
<meta property="published_time" content="2024-03-09T99-99-95"/>
<meta property="tags" content="ps955"/>
<meta property="type" content="article"/>
<meta property="images" content="https://www.kkeml.gr/media/3e2nnad0/teleperformance.jpg?anchor=center&mode=crop&width=900&rnd=133543260556570000"/>
Author: ΚΚΕ(μ-λ)
<br>
Categories: Συνέντευξη με τους απεργούς εργαζόμενους της Teleperformance
<br>
Description: Εδώ και έναν μήνα οι εργαζόμενοι στηνTeleperformance, και ιδιαίτερα μέλη της τυνησιακής κοινότητας, έχουν ξεκινήσει έναν σημαντικό αγώνα διεκδικώντας αυξήσεις στους μισθούς, κατάργηση της visa ειδικού σκοπού και συλλογικές συμβάσεις.
<br>
Published Time: 2024-03-09T99-99-95
<br>
Tags: ps955
<br>
Type: article
<br>
Images: <a href="https://www.kkeml.gr/media/3e2nnad0/teleperformance.jpg?anchor=center&mode=crop&width=900&rnd=133543260556570000">000000.jpg?anchor=center&mode=crop&width=900&rnd=133543260556570000</a>
</div>
<div class='content'>
<div class="mt-4">
 <div style="width:100%">
  <p class="IMAGE_ARCHIVED">
   &lt;The image of this location is in the list above, but in order to protect the site's traffic costs, it cannot be displayed here, sorry.&gt;
  </p>
 </div>
</div>
<div class="mt-5 bigger-letters">
 <p>
  Εδώ και έναν μήνα οι εργαζόμενοι στηνTeleperformance, και ιδιαίτερα μέλη της τυνησιακής κοινότητας, έχουν ξεκινήσει έναν σημαντικό αγώνα διεκδικώντας αυξήσεις στους μισθούς, κατάργηση της visa ειδικού σκοπού και συλλογικές συμβάσεις. Παρά τις πιέσεις, τις απειλές και τους εκβιασμούς που έχει εξαπολύσει η εργοδοσία όλο αυτό το διάστημα, οι εργαζόμενοι δεν υποχωρούν μέχρι να ικανοποιηθούν τα δίκαια αιτήματά τους, ενώ έχουν συμπαρασύρει και εργαζόμενους από άλλα τηλεφωνικά κέντρα όπως η Webhelp, η TTEC, η Foundever, όπου επικρατούν οι ίδιες εργασιακές συνθήκες.
 </p>
 <p>
  Μέσα σε διάστημα ενός μήνα, οι εργαζόμενοι ίδρυσαν δύο επιχειρησιακά σωματεία στην Teleperformance και την WEBHELP και πραγματοποίησαν δύο απεργίες με την πρωτοφανή συμμετοχή χιλιάδων εργαζομένων (συνολικά 4.000). Η Teleperformance, έπειτα απ’ αυτές τις εξελίξεις, αντεπιτέθηκε κάνοντας μήνυση στο ΣΕΤΗΠ, το κλαδικό σωματείο, αξιοποιώντας τον νόμο Χατζηδάκη σχετικά με το ΓΕΜΗΣΟΕ και αμφισβητώντας πλέον ανοιχτά τη δυνατότητά του να διαπραγματευτεί συλλογική σύμβαση εργασίας. Επιπλέον, ανακοίνωσε ότι θα δώσει ως αύξηση το γελοίο ποσό των 50 ευρώ μικτά και αυτά υπό προϋποθέσεις και αστερίσκους, προκαλώντας ακόμα μεγαλύτερη οργή στους εργαζόμενους. Έπειτα απ’ αυτές τις αισχρές ενέργειες της εργοδοσίας, οι εργαζόμενοι απαντούν με νέα 24ωρη απεργία στις 13/3, και μάλιστα η απεργία ξεπερνά τα σύνορα της Ελλάδας αφού θα συμμετέχουν κι οιεργαζόμενοι απ’ τη Γαλλία!
 </p>
 <p>
  Οι εξελίξεις στον αγώνατων εργαζομένων στα τηλεφωνικά κέντρα επηρεάζουν όλο τον κλάδο αλλά και όλους τους εργαζόμενους της χώρας, καθώς οι συγκεκριμένες εταιρίεςαπασχολούν δεκάδες χιλιάδες εργαζόμενους πανελλαδικά. Η νίκη του αγώνα τους είναι σίγουρο ότι θα επιφέρει πολλές ανακατατάξεις στον υπάρχοντα συσχετισμό και θα αποτελέσει έναυσμα για το ξέσπασμα καινούριων αγώνων.
 </p>
 <p>
  Παρακάτω παρατίθενται κομμάτια απ’ τη συνέντευξη που παραχώρησαν στην Ταξική Πορεία τρία μέλη της τυνησιακής κοινότηταςκαι προσφέρουν μια εικόνα σχετικά με τα πρώτα βήματα του αγώνα τους, τα αιτήματα και τις κατευθύνσεις τους. Ολόκληρη η συνέντευξη είναι διαθέσιμη
  <a href="https://taxikiporeia.blogspot.com/2024/03/teleperformance.html">
   εδώ
  </a>
  .
 </p>
 <p>
  <strong>
   1.Ποια ήταν τα πρώτα βήματα αυτού του αγώνα και ποιοι οι παράγοντες που σας έκαναν να μαζέψετε υπογραφές διεκδικώντας αυξήσεις στους μισθούς;
  </strong>
 </p>
 <p>
  <strong>
   <em>
    <u>
     Nour:
    </u>
   </em>
  </strong>
 </p>
 <p>
  Το πρώτο βήμα ήταν να αναλύσουμε την παρούσα θέση μας σε ό,τι αφορά τους μισθούς και τα εργασιακά μας δικαιώματα στην εταιρεία. Η συλλογή υπογραφών ξεκίνησε από το Facebook και ένα συνάδελφο, τον Τ. και στη συνέχεια μάζεψε πάνω από 760 υπογραφές. Ο αγώνας αυτός έφερε κοντά εργαζόμενους οι οποίοι μοιράζονταν τις ίδιες ανησυχίες και την ίδια απογοήτευση. Αργότερα, ο Τ. πρότεινε να απευθυνθούμε στο ΣΕΤΗΠ που μας βοήθησε και μας καθοδήγησε σε ό,τι αφορά την πορεία που θα ακολουθούσαμε για να απαιτήσουμε δικαιοσύνη από την εταιρεία.
 </p>
 <p>
  <strong>
   <em>
    <u>
     Sami:
    </u>
   </em>
  </strong>
 </p>
 <p>
  Αρχικά επεδίωξα ενεργά την ατομική διαπραγμάτευση για δίκαιη αποζημίωση και σύμβαση αορίστου χρόνου, ειδικά αφού ήρθα αντιμέτωπος με αυξανόμενες ευθύνες αλλά στάσιμο μισθό. Παρά τις προσπάθειες όλων μας να ανοίξουμε διάλογο με την εργοδοσία, αντιμετωπίσαμε σταθερή αντίσταση με απορριπτικές απαντήσεις που έδειχναν πλήρη αδιαφορία για τις ανησυχίες μας. Αυτά τα συστημικά ζητήματα μας ώθησαν να δράσουμε και παρακίνησαν την διακίνηση ενός υπομνήματος που είχε απήχηση σε ένα μεγάλο φάσμα συναδέλφων, αντανακλώντας ένα κοινό αίσθημα εκνευρισμού και απογοήτευσης.
 </p>
 <p>
  <strong>
   2.Ποια είναι τα αιτήματά σας και γιατί;
  </strong>
 </p>
 <p>
  <strong>
   <em>
    <u>
     Nour:
    </u>
   </em>
  </strong>
 </p>
 <p>
  Το βασικό μας αίτημα από τη διοίκηση της Teleperformance είναι δίκαιοι μισθοί που να αντανακλούν την αξία της δουλειάς μας καθώς και το κόστος ζωής. Είμαι εργαζόμενος της εταιρείας εδώ και 6.5 χρόνια χωρίς καμία αύξηση, παρά τον πληθωρισμό που βιώνουμε τα τελευταία χρόνια στην Ελλάδα που έχει επηρεάσει τα ενοίκια, τα τρόφιμα και άλλα βασικά καθημερινά έξοδα. Είναι σημαντικό επίσης να τονίσουμε ότι η πλειοψηφία από εμάς έχουν ορισμένου χρόνου συμβάσεις. Αυτό εντείνει την αβεβαιότητα και την αστάθεια στο καθεστώς εργασίας μας. Στην πρώτη μας συνάντηση με το ΣΕΤΗΠ προέκυψαν και άλλα συλλογικά αιτήματα.
 </p>
 <p>
  <strong>
   3.Πιστεύετε ότι οι δύο απεργίες στις 8 και τις 19 Φεβρουαρίου ήταν επιτυχείς;
  </strong>
 </p>
 <p>
  <strong>
   <em>
    <u>
     Sami
    </u>
   </em>
  </strong>
  <strong>
   <u>
    :
   </u>
  </strong>
 </p>
 <p>
  Οι δύο απεργίες στις 8 και 19 Φεβρουαρίου σηματοδότησαν σημαντικά ορόσημα στον συλλογικό μας αγώνα, και λειτούργησαν ως παραδειγματική μετατόπιση στην ενδυνάμωση των εργαζομένων και της αλληλεγγύης. Οι απεργίες κατάφεραν να διαλύσουν χρόνιους φόβους για αντίποινα και ενθάρρυναν μεγάλο αριθμό εργαζομένων να εκφράσουν ανοιχτά τη δυσαρέσκειά τους.
 </p>
 <p>
  <strong>
   <em>
    <u>
     S.B.:
    </u>
   </em>
  </strong>
 </p>
 <p>
  Οι απεργίες ήταν μια τεράστια επιτυχία, ειδικά με τη γνώση ότι η εργοδοσία δεν περίμενε ποτέ πως κάτι τέτοιο θα μπορούσε να συμβεί. Είναι η πρώτη φορά που εργαζόμενοι απεργούν τόσο μαζικά σε αυτές τις εταιρείες, και φυσικά δεν θα είναι η τελευταία. Η διοίκηση διαφημίζει ότι οι πόρτες της είναι ανοιχτές για τους εργαζόμενους (κάτι που φυσικά δεν ισχύει) αλλά τώρα θα καταργήσουμε τις πόρτες εντελώς και θα τους κάνουμε να μας ακούσουν.
 </p>
 <p>
  <strong>
   4.Πώς αποπειράθηκε η εργοδοσία να εκφοβίσει τους εργαζομένους με σκοπό να τους πιέσει να μη συμμετέχουν στον αγώνα που έχει ξεσπάσει;
  </strong>
 </p>
 <p>
  <strong>
   <em>
    <u>
     Nour:
    </u>
   </em>
  </strong>
 </p>
 <p>
  Η εργοδοσία προσπαθεί να εκφοβίσει τους εργαζόμενους με το να παραπληροφορεί σχετικά με τη νομιμότητα του ΣΕΤΗΠ, προσπαθώντας να σπείρει την αμφιβολία. Παρ’ όλα αυτά παραμένουμε ενωμένοι στον σκοπό μας και αρνούμαστε να τρομοκρατηθούμε και να σωπάσουμε! Δε θα μας αποτρέψουν αυτές οι τακτικές και θα συνεχίσουμε να παλεύουμε για τα εργασιακά μας δικαιώματα!
 </p>
 <p>
  <strong>
   <em>
    <u>
     Sami:
    </u>
   </em>
  </strong>
 </p>
 <p>
  Οι προσπάθειες της εργοδοσίας να αποτρέψουν τη συμμετοχή εργαζομένων στον αγώνα που βρίσκεται σε εξέλιξη χαρακτηρίστηκαν από παραπληροφόρηση και εξαναγκασμό. Κάποια μέλη της διοίκησης κατέφυγαν στη διάδοση αβάσιμων φημών σε ό,τι αφορά τη νομιμότητα των απεργιών και τις πιθανές επιπτώσεις για τους εργαζόμενους που συμμετέχουν σε αυτές. Παρ’ όλα αυτά αυτές οι τακτικές οδήγησαν στην ενίσχυση της αποφασιστικότητας και της ενότητας των εργαζομένων στον αγώνα για δικαιοσύνη!
 </p>
 <p>
  <strong>
   5.Τι έχετε να πείτε στους εργαζόμενους που ενδεχομένως φοβούνται να συμμετέχουν στις απεργίες;
  </strong>
 </p>
 <p>
  <strong>
   <em>
    <u>
     Nour:
    </u>
   </em>
  </strong>
 </p>
 <p>
  Σε όποιον εργαζόμενο φοβάται να συμμετέχει θέλω να τονίσω το εξής: δεν είναι κανείς μόνος του σε αυτό. Η συμμετοχή σου είναι αναγκαία για την εξασφάλιση της συλλογικής μας επιτυχίας. Το ΣΕΤΗΠ έχει στήσει ένα απεργιακό ταμείο που μπορεί να βοηθήσει αν η απώλεια του μεροκάματου είναι κάτι που κρατά κάποιον από το να απεργήσει.
 </p>
 <p>
  <strong>
   <em>
    <u>
     Sami:
    </u>
   </em>
  </strong>
 </p>
 <p>
  Στους εργαζόμενους που είναι διστακτικοί να συμμετέχουν στις απεργίες εξαιτίας φόβου, καταλαβαίνω τις ανησυχίες σας και αναγνωρίζω τον φυσικό φόβο που σχετίζεται με την αμφισβήτηση του status quo. Παρ’ όλα αυτά, είναι σημαντικό να αναγνωρίσουμε ότι η συλλογική δράση είναι αναγκαία για να επιφέρει ουσιαστική αλλαγή.
 </p>
 <p>
  <strong>
   6.Ποια είναι η άποψή σας για την αγωγή της Teleperformance ενάντια στο ΣΕΤΗΠ;
  </strong>
 </p>
 <p>
  <strong>
   <em>
    <u>
     Nour:
    </u>
   </em>
  </strong>
 </p>
 <p>
  Η μήνυση της Teleperformance ενάντια στο ΣΕΤΗΠ είναι μία ξεκάθαρη προσπάθεια να καταστείλει το δικαίωμά μας να οργανωθούμε και να υποστηρίξουμε δίκαιη αντιμετώπιση στον χώρο εργασίας μας. Απορρίπτουμε όλες τις απόπειρες εκφοβισμού από την εργοδοσία και παραμένουμε σταθεροί στη δέσμευσή μας να παλέψουμε για μισθούς και δικαιώματα! Δεν πρόκειται να υποχωρήσουμε!
 </p>
 <p>
  <strong>
   7.Πώς βλέπετε την εξέλιξη αυτού του αγώνα προοπτικά και ποια βήματα θεωρείτε αναγκαία ούτως ώστε να είναι νικηφόρος;
  </strong>
 </p>
 <p>
  <strong>
   <em>
    <u>
     Nour:
    </u>
   </em>
  </strong>
 </p>
 <p>
  Η εξέλιξη του αγώνα μας εξαρτάται από τη συνεχή μας ενότητα, αποφασιστικότητα και ανθεκτικότητα απέναντι στις αντιξοότητες. Πρέπει να παραμένουμε οργανωμένοι και επικεντρωμένοι στους στόχους μας, παρά τις προσπάθειες της εργοδοσίας να εκτροχιάσει τις προσπάθειές μας. Προχωρώντας θα πρέπει να κλιμακώσουμε τις δράσεις μας, με τη συνέχεια των απεργιών και με συλλογικές διαπραγματεύσεις με την εργοδοσία. Η νίκη απαιτεί επιμονή και αλληλεγγύη μεταξύ των εργαζομένων, καθώς και μια δέσμευση η εργοδοσία να είναι υπόλογη για τις πράξεις της.
 </p>
 <p>
  <strong>
   <em>
    <u>
     Sami:
    </u>
   </em>
  </strong>
 </p>
 <p>
  Όσο προχωράμε σε αυτό τον αγώνα, είναι αναγκαίο να διατηρήσουμε την ορμή και την αλληλεγγύη μας αλλά και να αναγνωρίζουμε τις δυσκολίες που υπάρχουν στην αντιπαράθεση με μία μεγάλη εταιρεία. Το ξεπέρασμα του φόβου και η κατάρριψη τυχόν παρανοήσεων σε ό,τι αφορά τα εργασιακά μας δικαιώματα είναι βασικά βήματα για να πετύχουμε τους στόχους μας. Πρέπει να παραμείνουμε σταθεροί στα αιτήματά μας και να αναγνωρίσουμε ότι η ουσιαστική αλλαγή πολλές φορές απαιτεί επιμονή και θυσίες. Με το να είμαστε ενωμένοι και να διεκδικούμε τη συλλογική μας ευημερία μπορούμε να στρώσουμε το δρόμο για ένα καλύτερο και πιο δίκαιο μέλλον για όλους τους εργαζόμενους.
 </p>
</div>

</div>


<div class='source'><p>Source: <a href="https://www.kkeml.gr/ps958/nikh-ston-dikaio-agwna-twn-ergazomenwn-sta-thlefwnika-kentra/">https://www.kkeml.gr/ps958/nikh-ston-dikaio-agwna-twn-ergazomenwn-sta-thlefwnika-kentra/</a></p></div>
</div>
</body></html>