{"published time": "2024-03-09T99-99-95", "images": ["https://www.atik-online.net/wp-content/uploads/2024/03/koln-620x330.png"], "content": "<div class=\"single-post-thumb\">\n <p class=\"IMAGE_ARCHIVED\">\n  &lt;The image of this location is in the list above, but in order to protect the site's traffic costs, it cannot be displayed here, sorry.&gt;\n </p>\n</div>\n<div class=\"entry\">\n <p>\n  K\u00f6ln|09.03.2024| \u201dIrk\u00e7\u0131l\u0131\u011fa, s\u00f6m\u00fcr\u00fcye, sava\u015fa ve sermayeye kar\u015f\u0131, kad\u0131nlar uluslararas\u0131 m\u00fccadele veriyor\u201d \u015fiar\u0131yla K\u00f6ln Kad\u0131n Platformu 8 Mart\u2019ta alanlardayd\u0131.\n </p>\n <div dir=\"ltr\">\n </div>\n <div dir=\"ltr\">\n  <p>\n   8 Mart D\u00fcnya Emek\u00e7i Kad\u0131nlar g\u00fcn\u00fcn\u00fc co\u015fkuyla kar\u015f\u0131layan b\u00fcy\u00fck bir kad\u0131n kitlesi, K\u00f6ln M\u00fclheim\u2019de bulu\u015ftu.\u00a011 Kad\u0131n ve LGBT\u0130 + kurumlar\u0131n\u0131n \u00f6rg\u00fctledi\u011fi bu eylemde bir \u00e7ok kad\u0131n kurumu konu\u015fmalar yapt\u0131.\n  </p>\n </div>\n <div dir=\"ltr\">\n </div>\n <div dir=\"ltr\">\n  Dikkatleri \u00e7eken, t\u00fcm kurumlar\u0131n konu\u015fmalar\u0131nda emperyalist-kapitalist sistemden kaynaklanan \u00e7ifte s\u00f6m\u00fcr\u00fcn\u00fcn ve bask\u0131n\u0131n kar\u015f\u0131s\u0131nda ortak m\u00fccadelenin b\u00fcy\u00fct\u00fclmesi gerekti\u011fine de\u011finilirken, i\u015f\u00e7i s\u0131n\u0131f\u0131n\u0131n m\u00fccadelesi ile kad\u0131n \u00f6zg\u00fcrl\u00fck m\u00fccadelesinin m\u00fccadelesinin ba\u011f\u0131ms\u0131z olamayaca\u011f\u0131n\u0131n vurgulanmas\u0131yd\u0131. D\u00fcnyan\u0131n d\u00f6rt bir yan\u0131ndan ya\u015fanan sava\u015flarda \u00a0\u00e7ocuk ve kad\u0131n\u0131n \u00f6l\u00fcme, tecav\u00fcze, tacize, i\u015fkenceye maruz kalmas\u0131n\u0131n, insan ticaretini yapan \u00e7etelerin ellerine d\u00fc\u015fmesinin, sava\u015f sahipleri emperyalistlerin sorumlulu\u011funda oldu\u011funu belirttiler. Ortado\u011fu\u2019da, K\u00fcrdistan\u2019da, Ukrayna\u2019da, Filistin ve Yemen\u2019de insanl\u0131k katliam\u0131 ya\u015fand\u0131\u011f\u0131 vurguland\u0131.\n </div>\n <div dir=\"ltr\">\n </div>\n <div dir=\"ltr\">\n </div>\n <div dir=\"ltr\">\n  Yeni Kad\u0131n konu\u015fmas\u0131nda \u015funlar\u0131 s\u00f6yledi: \u201cKad\u0131nlara bi\u00e7ilen rol tarih boyunca g\u00fcn\u00fcm\u00fcze kadar devam etmi\u015ftir. Cinsiyet ayr\u0131mc\u0131l\u0131\u011f\u0131, bask\u0131 ve hepsinden \u00f6nemlisi \u00e7ifte s\u00f6m\u00fcr\u00fcy\u00fc ya\u015famaktay\u0131z.\u00a0Daha \u00f6nceki t\u00fcm toplumlarda kad\u0131nlar k\u00f6le olarak ya\u015fam\u0131\u015flard\u0131r. G\u00fcn\u00fcm\u00fcz d\u00fcnyas\u0131nda da kad\u0131nlar nerede ya\u015farlarsa ya\u015fas\u0131nlar, \u00a0\u00e7e\u015fitli bi\u00e7imlerde k\u00f6le olarak ya\u015famaya devam etmektedirler. Ekonomik olarak geli\u015fmi\u015f \u00fclkelerde modern k\u00f6leler halindedirler.\u201d\n </div>\n <div dir=\"ltr\">\n </div>\n <div dir=\"ltr\">\n </div>\n <div dir=\"ltr\">\n  Devam\u0131nda: \u201cEmperyalist-kapitalist sistemde kad\u0131n olmak, s\u0131n\u0131fsal, ulusal ve cinsel \u00a0s\u00f6m\u00fcr\u00fcye ve bask\u0131ya maruz kalmak demektir, her g\u00fcn insanl\u0131k d\u0131\u015f\u0131 bir \u015fekilde ya\u015famak demektir. \u00c7o\u011fu kad\u0131n bu bask\u0131ya bilin\u00e7sizce de olsa boyun e\u011ferken, bu bask\u0131ya direnen kad\u0131nlar da vard\u0131. \u00a0Tarihimizde kad\u0131nlar\u0131n isyan\u0131 en ac\u0131mas\u0131z yollarla engellenmeye \u00e7al\u0131\u015f\u0131lm\u0131\u015f, ancak direni\u015fin g\u00fc\u00e7l\u00fc oldu\u011fu yerlerde kad\u0131nlar haklar\u0131nda k\u0131smi iyile\u015ftirmeler elde edebilmi\u015flerdir. Ancak bu nihai kurtulu\u015f de\u011fildir.\u201d \u00a0dendi ve \u201cSosyalist d\u00fcnya g\u00f6r\u00fc\u015f\u00fc ve \u00f6nderlerimiz,\u00a0 Clara Zetkin ve yolda\u015flar\u0131, kad\u0131nlar bu m\u00fccadeleye dahil edilmedik\u00e7e s\u00f6m\u00fcr\u00fc ve bask\u0131n\u0131n sona ermeyece\u011fini ve bundan sorumlu olan sistemin de\u011fi\u015fmeyece\u011fini g\u00f6stermi\u015ftir.\u201d denilerek \u015f\u00f6yle devam edildi: \u201cAlmanya\u2019daki g\u00f6\u00e7men ve yerli kad\u0131nlar olarak \u00f6rg\u00fctl\u00fc m\u00fccadelenin ne kadar \u00f6nemli oldu\u011funu biliyoruz. \u00c7\u00fcnk\u00fc dev gibi g\u00f6r\u00fcnen emperyalist kapitalist sistem, ortak m\u00fccadelemiz kar\u015f\u0131s\u0131nda ka\u011f\u0131ttan kapland\u0131r. \u00d6rg\u00fctl\u00fc olmal\u0131 ve \u00f6rg\u00fctl\u00fc bir \u015fekilde hareket etmeliyiz. T\u00fcm adaletsizliklere kar\u015f\u0131 birlikte devrimci bir duru\u015f sergilemeli ve tek ba\u015f\u0131na kurtulu\u015fun olmad\u0131\u011f\u0131n\u0131 anlamal\u0131y\u0131z. Kendimizi \u00f6rg\u00fctlemeliyiz, \u00e7\u00fcnk\u00fc bize bu hayat\u0131 dayatanlar\u0131 ancak birlikte yok edebiliriz. \u2026 \u00d6rg\u00fctlenmeliyiz, \u00e7\u00fcnk\u00fc ancak o zaman eme\u011fimize sahip \u00e7\u0131kabiliriz\u2026 \u00d6rg\u00fctlenmeliyiz, \u00e7\u00fcnk\u00fc ancak o zaman di\u011fer kad\u0131nlar\u0131 kurtarabiliriz\u2026 \u00c7ocuklar\u0131m\u0131za \u00f6zg\u00fcr bir gelecek b\u0131rakmak istiyorsak \u00f6rg\u00fctlenmeliyiz\u2026\u201d Konu\u015fma \u201dYa\u015fas\u0131n enternasyonal \u00a0dayan\u0131\u015fma! Ya\u015fas\u0131n \u00a08 Mart!\u201d \u00a0slogan\u0131yla son buldu.\n </div>\n <div dir=\"ltr\">\n </div>\n <div dir=\"ltr\">\n </div>\n <div dir=\"ltr\">\n  Y\u00fcr\u00fcy\u00fc\u015f boyunca birlikte co\u015fkulu bir \u015fekilde sloganlar att\u0131. \u00c7evre sakinleri sloganlarla eylemcileri selamlad\u0131lar.\u00a0Y\u00fcr\u00fcy\u00fc\u015f sonunda, a\u00e7\u0131k mikrofondan kat\u0131l\u0131mc\u0131 kad\u0131nlar konu\u015fmalar yapt\u0131, \u015fiirler okunup ve t\u00fcrk\u00fcler s\u00f6ylenerek eylem ba\u015far\u0131yla sona erdi.\n </div>\n</div>\n", "source": "https://www.atik-online.net/blog/kolnde-kadinlar-alanlardaydi", "type": "article", "title": "K\u00f6ln\u2019de Kad\u0131nlar Alanlardayd\u0131", "description": "K\u00f6ln|09.03.2024| ''Irk\u00e7\u0131l\u0131\u011fa, s\u00f6m\u00fcr\u00fcye, sava\u015fa ve sermayeye kar\u015f\u0131, kad\u0131nlar uluslararas\u0131 m\u00fccadele ve...", "author": ["Ismailbulut"], "categories": ["Haberler", "Manset"], "link-section": "haberler"}