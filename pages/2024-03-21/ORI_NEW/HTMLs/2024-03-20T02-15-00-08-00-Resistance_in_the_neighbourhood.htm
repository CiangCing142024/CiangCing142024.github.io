<html><body>
<div class='article'>
<div class='title'><h1>ΘΕΣΣΑΛΟΝΙΚΗ| Φυσικό ΑΠΘ: Για το "πυρηνικό ριφιφί" και τα αίσχη των ΜΜΕ για τη Σ.Θ.Ε.</h1></div>
<hr/>
<div class='metadata'>
<meta property="author" content="Σ.Μ."/>
<meta property="description" content=""/>
<meta property="labels" content="αγωνιστικες κινησεις αει-τει, θεσσαλονικη, φοιτητες"/>
<meta property="published_time" content="2024-03-20T02:15:00+08:00"/>
<meta property="images" content="https://blogger.googleusercontent.com/img/b/R29vZ2xl/AVvXsEhf8WsBmp3JscoV5tuUpFFOYYZsrsd-Wxp86H7UDfGbR907MPu6xaSutcwzZqaVE1HOTOY_0dGDHFjN6-MiwzTA7WXuvSgFAaTGROQP-l5It68wT9k0lqs360ttZG3aa8va9btVXMj-6qTCXfgGl1uBqdz_3GmzN2N6bCxmVZ4cyc-tR2EslQoGNZNugQ9x/s1056/433659516_425971896618758_2998275284150737249_n.jpg,
https://blogger.googleusercontent.com/img/b/R29vZ2xl/AVvXsEir9R-NFQjiu2s20vadwuF6dN5lA8zK7Umzplwrq1830URCr_KEN2-v5zKw38HD_PD3w5tQO6Sg_DpayjZUu3IT6TPrehNnMG4Lx-3q4TG95s4WD64OyucKu8ovxE8betS-uHX4_4chXSGaB93yCNg7iVIKwym6Jh6ElgG8nF1Acl9OSxR6H1MbGwA74FD3/s1920/logo_ak_site.png"/>
Author: Σ.Μ.
<br>
Description: 
<br>
Labels: αγωνιστικες κινησεις αει-τει, θεσσαλονικη, φοιτητες
<br>
Published Time: 2024-03-20T02:15:00+08:00
<br>
Images: <a href="https://blogger.googleusercontent.com/img/b/R29vZ2xl/AVvXsEhf8WsBmp3JscoV5tuUpFFOYYZsrsd-Wxp86H7UDfGbR907MPu6xaSutcwzZqaVE1HOTOY_0dGDHFjN6-MiwzTA7WXuvSgFAaTGROQP-l5It68wT9k0lqs360ttZG3aa8va9btVXMj-6qTCXfgGl1uBqdz_3GmzN2N6bCxmVZ4cyc-tR2EslQoGNZNugQ9x/s1056/433659516_425971896618758_2998275284150737249_n.jpg">000000.jpg</a>&nbsp;<a href="https://blogger.googleusercontent.com/img/b/R29vZ2xl/AVvXsEir9R-NFQjiu2s20vadwuF6dN5lA8zK7Umzplwrq1830URCr_KEN2-v5zKw38HD_PD3w5tQO6Sg_DpayjZUu3IT6TPrehNnMG4Lx-3q4TG95s4WD64OyucKu8ovxE8betS-uHX4_4chXSGaB93yCNg7iVIKwym6Jh6ElgG8nF1Acl9OSxR6H1MbGwA74FD3/s1920/logo_ak_site.png">000001.png</a>
</div>
<div class='content'>
<div class="post-body entry-content" id="post-body-3616941195199544659" itemprop="description articleBody">
 <p>
 </p>
 <div class="separator" style="clear: both; text-align: center;">
  <a href="https://blogger.googleusercontent.com/img/b/R29vZ2xl/AVvXsEhf8WsBmp3JscoV5tuUpFFOYYZsrsd-Wxp86H7UDfGbR907MPu6xaSutcwzZqaVE1HOTOY_0dGDHFjN6-MiwzTA7WXuvSgFAaTGROQP-l5It68wT9k0lqs360ttZG3aa8va9btVXMj-6qTCXfgGl1uBqdz_3GmzN2N6bCxmVZ4cyc-tR2EslQoGNZNugQ9x/s1056/433659516_425971896618758_2998275284150737249_n.jpg" imageanchor="1" style="clear: right; float: right; margin-bottom: 1em; margin-left: 1em;">
   <img border="0" data-original-height="954" data-original-width="1056" height="289" src="https://blogger.googleusercontent.com/img/b/R29vZ2xl/AVvXsEhf8WsBmp3JscoV5tuUpFFOYYZsrsd-Wxp86H7UDfGbR907MPu6xaSutcwzZqaVE1HOTOY_0dGDHFjN6-MiwzTA7WXuvSgFAaTGROQP-l5It68wT9k0lqs360ttZG3aa8va9btVXMj-6qTCXfgGl1uBqdz_3GmzN2N6bCxmVZ4cyc-tR2EslQoGNZNugQ9x/s1056/433659516_425971896618758_2998275284150737249_n.jpg" srcset="https://blogger.googleusercontent.com/img/b/R29vZ2xl/AVvXsEhf8WsBmp3JscoV5tuUpFFOYYZsrsd-Wxp86H7UDfGbR907MPu6xaSutcwzZqaVE1HOTOY_0dGDHFjN6-MiwzTA7WXuvSgFAaTGROQP-l5It68wT9k0lqs360ttZG3aa8va9btVXMj-6qTCXfgGl1uBqdz_3GmzN2N6bCxmVZ4cyc-tR2EslQoGNZNugQ9x/s1056/433659516_425971896618758_2998275284150737249_n.jpg" width="320"/>
  </a>
 </div>
 <p>
 </p>
 <p>
  <span style="color: #242424; font-family: Segoe UI, Segoe UI Web (West European), Segoe UI, -apple-system, BlinkMacSystemFont, Roboto, Helvetica Neue, sans-serif;">
   <span style="font-size: 15px;">
    Η κυβερνητική προπαγάνδα δικαιολόγησης της κατασταλτικής επιχείρησης της ΕΛ.ΑΣ. στη Σχολή Θετικών Επιστημών του ΑΠΘ από τα παπαγαλάκια του συστήματος φτάνει να αγγίζει τα επίπεδα της γελοιότητας. Μετά από την τεράστια σε μέγεθος και σε πλήθος αστυνομικών σωμάτων (ΜΑΤ, ΟΠΚΕ, ΕΚΑΜ κ.λ.π.) σε ένα φοιτητικό πάρτι στη ΣΘΕ που διοργανώθηκε στα πλαίσια καταλήψεων φοιτητικών συλλόγων, όπου (κυριολεκτικά) κόσμος πιάστηκε με τα... κοκτέιλ στα χέρια, με συνολικό απολογισμό 49 συλληφθέντες/είσες, τώρα ακούμε για το υποτιθέμενο "πυρηνικό ριφιφί" και την "επίθεση" στον πυρηνικό αντιδραστήρα στο υπόγειο της ΣΘΕ που δήθεν έγινε σύμφωνα με "ΤΑ ΝΕΑ".
   </span>
  </span>
 </p>
 <p>
  <span style="color: #242424; font-family: Segoe UI, Segoe UI Web (West European), Segoe UI, -apple-system, BlinkMacSystemFont, Roboto, Helvetica Neue, sans-serif;">
   <span style="font-size: 15px;">
    Κατ' αρχήν, πρόκειται για τόσο άθλια και κραυγαλέα ψέματα, που ανάγκασαν ένα γρανάζι του ίδιου του συστήματος που εχθρεύεται το φοιτητικό κίνημα, τον πρύτανη του ΑΠΘ, να βγει δημόσια και να ξεκαθαρίσει αυτό που όλοι οι φοιτητές γνωρίζαμε καλά εξ αρχής, ότι καμία "επίθεση" και κανένας κίνδυνος δεν υπήρξε. Όσο για τους φόβους πέρι "Τσέρνομπιλ" να πληροφορήσουμε τους αστοιχείωτους γκεμπελίσκους της κυβέρνησης ότι ο αντιδραστήρας του τμήματος Φυσικής είναι υποκρίσιμος, δηλαδή είναι απλούστατα αδύνατον με βάση τους νόμους της φυσικής να αναφλεγεί ή να παρουσιάσει ραδιενεργές διαρροές. Πρόκειται για μια εκπαιδευτική διάταξη που χρονολογείται από το 1974 και είναι φύσει αδύνατον να προκαλέσει οποιαδήποτε από τις δυστοπικές συνέπειες που περιγράφουν "ΤΑ ΝΕΑ". Η κυβέρνηση και τα παπαγαλάκια στα ΜΜΕ παίζουν δηλαδή με τη νοημοσύνη και το ένστικτο φόβου των ανθρώπων, για να λασπολογήσουν ακόμα περισσότερο τους φοιτητικούς αγώνες και να σπάσουν τις αντιστάσεις ενάντια στο νόμο Πιερρακάκη. Μάλιστα, τέτοια άθλια ψέματα και συκοφαντίες λέγονται από αυτούς που έχουν γεμίσει (αληθινά) πυρηνικά την Κρήτη και έχουν κάνει όλη τη χώρα πεδίο "ενδεχόμενου πολεμικού ατυχήματος".
   </span>
  </span>
 </p>
 <p>
  <span style="color: #242424; font-family: Segoe UI, Segoe UI Web (West European), Segoe UI, -apple-system, BlinkMacSystemFont, Roboto, Helvetica Neue, sans-serif;">
   <span style="font-size: 15px;">
    Μέσα στη ΣΘΕ, όσο είμαστε σε θέση να γνωρίζουμε, υπάρχουν πειραματικές διατάξεις κάποιων εκατομμυρίων ευρώ. Καθόλη τη διάρκεια των φοιτητικών κινητοποιήσεων, δεν έχει υπάρξει καμία καταγγελία ή νύξη από τους καθηγητές της Σχολής σε σχέση με την ακεραιότητα του εξοπλισμού. Αυτό προς απάντηση σε όλη τη λάσπη και τον οχετό που θέλει να ξεπλύνει τις 49 συλλήψεις.
   </span>
  </span>
 </p>
 <p>
  <span style="color: #242424; font-family: Segoe UI, Segoe UI Web (West European), Segoe UI, -apple-system, BlinkMacSystemFont, Roboto, Helvetica Neue, sans-serif;">
   <span style="font-size: 15px;">
    Μετά την ψήφιση του Νόμου Πιερρακάκη, η εκδικητική μανία του συστήματος θα ενταθεί και ήδη έχει δώσει σημαντικά δείγματα γραφής. Ο ίδιος ο Μητσοτάκης απειλεί με πειθαρχικά και διαγραφές. Μόνο η συνέχιση των αγώνων, η μαζικοποίηση των διαδικασιών και η επίμονη στην κατεύθυνση της αντίστασης απέναντι στην παιδεία των λίγων και εκλεκτών, μπορεί να θέσει όρους ουσιαστικής απάντησης της φασιστικοποίησης και ανατροπής του νόμου.
   </span>
  </span>
 </p>
 <div class="separator" style="clear: both; text-align: center;">
  <span style="color: #242424; font-family: Segoe UI, Segoe UI Web (West European), Segoe UI, -apple-system, BlinkMacSystemFont, Roboto, Helvetica Neue, sans-serif;">
   <a href="https://blogger.googleusercontent.com/img/b/R29vZ2xl/AVvXsEir9R-NFQjiu2s20vadwuF6dN5lA8zK7Umzplwrq1830URCr_KEN2-v5zKw38HD_PD3w5tQO6Sg_DpayjZUu3IT6TPrehNnMG4Lx-3q4TG95s4WD64OyucKu8ovxE8betS-uHX4_4chXSGaB93yCNg7iVIKwym6Jh6ElgG8nF1Acl9OSxR6H1MbGwA74FD3/s1920/logo_ak_site.png" imageanchor="1" style="margin-left: 1em; margin-right: 1em;">
    <img border="0" data-original-height="672" data-original-width="1920" height="112" src="https://blogger.googleusercontent.com/img/b/R29vZ2xl/AVvXsEir9R-NFQjiu2s20vadwuF6dN5lA8zK7Umzplwrq1830URCr_KEN2-v5zKw38HD_PD3w5tQO6Sg_DpayjZUu3IT6TPrehNnMG4Lx-3q4TG95s4WD64OyucKu8ovxE8betS-uHX4_4chXSGaB93yCNg7iVIKwym6Jh6ElgG8nF1Acl9OSxR6H1MbGwA74FD3/s1920/logo_ak_site.png" srcset="https://blogger.googleusercontent.com/img/b/R29vZ2xl/AVvXsEir9R-NFQjiu2s20vadwuF6dN5lA8zK7Umzplwrq1830URCr_KEN2-v5zKw38HD_PD3w5tQO6Sg_DpayjZUu3IT6TPrehNnMG4Lx-3q4TG95s4WD64OyucKu8ovxE8betS-uHX4_4chXSGaB93yCNg7iVIKwym6Jh6ElgG8nF1Acl9OSxR6H1MbGwA74FD3/s1920/logo_ak_site.png" width="320"/>
   </a>
  </span>
 </div>
 <span style="color: #242424; font-family: Segoe UI, Segoe UI Web (West European), Segoe UI, -apple-system, BlinkMacSystemFont, Roboto, Helvetica Neue, sans-serif;">
  <br/>
 </span>
 <p>
 </p>
 <div style="clear: both;">
 </div>
</div>

</div>


<div class='source'><p>Source: <a href="https://antigeitonies3.blogspot.com/2024/03/blog-post_55.html">https://antigeitonies3.blogspot.com/2024/03/blog-post_55.html</a></p></div>
</div>
</body></html>