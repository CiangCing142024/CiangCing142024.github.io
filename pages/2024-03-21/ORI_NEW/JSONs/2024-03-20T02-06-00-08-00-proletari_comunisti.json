{"title": "pc 19 marzo - Verona - repressione contro i lavoratori in lotta e contro attivisti sindacale Si cobas - infosolidale", "published time": "2024-03-20T02:06:00+08:00", "images": ["https://blogger.googleusercontent.com/img/b/R29vZ2xl/AVvXsEi6q0-3PZEJQlDoZ2j9ZfHSi0zjIW7XcVfmlrEVfxjNVOoC3POFwEm2uZ3Gx4MLGlkdu913G7hAzsof0mCJhrii26SeHy8hgC0mngljrtjFK-xGZbtFpaNsmERARUfs-_ZUFFj6XeJZ2bWFk5uFgIrM7gpcPHkTQTvXSiA03l1Rv1AWNAxp4OHg82C9dVw/s1080/si433848451_768131885413255_3712908501399608488_n.jpg"], "content": "<div class=\"post-body entry-content\" id=\"post-body-4682666622667994265\" itemprop=\"description articleBody\">\n <p>\n  <b>\n   BELFIORE: NELLA NOTTE PERQUISIZIONI E SEQUESTRI AI DANNI DI 3 SINDACALISTI DEL SI COBAS.\n  </b>\n </p>\n <div class=\"xdj266r x11i5rnm xat24cr x1mh8g0r x1vvkbs x126k92a\">\n  <div dir=\"auto\" style=\"text-align: start;\">\n   <b>\n    <div class=\"separator\" style=\"clear: both; text-align: center;\">\n     <a href=\"https://blogger.googleusercontent.com/img/b/R29vZ2xl/AVvXsEi6q0-3PZEJQlDoZ2j9ZfHSi0zjIW7XcVfmlrEVfxjNVOoC3POFwEm2uZ3Gx4MLGlkdu913G7hAzsof0mCJhrii26SeHy8hgC0mngljrtjFK-xGZbtFpaNsmERARUfs-_ZUFFj6XeJZ2bWFk5uFgIrM7gpcPHkTQTvXSiA03l1Rv1AWNAxp4OHg82C9dVw/s1080/si433848451_768131885413255_3712908501399608488_n.jpg\" style=\"margin-left: 1em; margin-right: 1em;\">\n      <img border=\"0\" data-original-height=\"810\" data-original-width=\"1080\" height=\"300\" src=\"https://blogger.googleusercontent.com/img/b/R29vZ2xl/AVvXsEi6q0-3PZEJQlDoZ2j9ZfHSi0zjIW7XcVfmlrEVfxjNVOoC3POFwEm2uZ3Gx4MLGlkdu913G7hAzsof0mCJhrii26SeHy8hgC0mngljrtjFK-xGZbtFpaNsmERARUfs-_ZUFFj6XeJZ2bWFk5uFgIrM7gpcPHkTQTvXSiA03l1Rv1AWNAxp4OHg82C9dVw/s1080/si433848451_768131885413255_3712908501399608488_n.jpg\" srcset=\"https://blogger.googleusercontent.com/img/b/R29vZ2xl/AVvXsEi6q0-3PZEJQlDoZ2j9ZfHSi0zjIW7XcVfmlrEVfxjNVOoC3POFwEm2uZ3Gx4MLGlkdu913G7hAzsof0mCJhrii26SeHy8hgC0mngljrtjFK-xGZbtFpaNsmERARUfs-_ZUFFj6XeJZ2bWFk5uFgIrM7gpcPHkTQTvXSiA03l1Rv1AWNAxp4OHg82C9dVw/s1080/si433848451_768131885413255_3712908501399608488_n.jpg\" width=\"400\"/>\n     </a>\n    </div>\n    <br/>\n   </b>\n  </div>\n </div>\n <div class=\"x11i5rnm xat24cr x1mh8g0r x1vvkbs xtlvy1s x126k92a\">\n  <div dir=\"auto\" style=\"text-align: start;\">\n   Nella tarda serata di ieri, varie pattuglie del nucleo operativo radiomobile dei carabinieri hanno effettuato perquisizioni domiciliari a casa di tre sindacalisti del SI Cobas, attivi in prima fila nella lotta alla Maxi di Belfiore: Asmerom Zemenfes e Abbas Mohsan dell'esecutivo nazionale e Florina Ghiorghita del coordinamento nazionale.\n  </div>\n </div>\n <div class=\"x11i5rnm xat24cr x1mh8g0r x1vvkbs xtlvy1s x126k92a\">\n  <div dir=\"auto\" style=\"text-align: start;\">\n   A tutti e tre i compagni sono stati sequestrati i telefoni cellulari e le rispettive SIM, considerate \"corpo del reato\", relativo agli scioperi iniziati da giugno dello scorso anno per rivendicare l'effettiva e integrale applicazione del CCNL trasporto merci e logistica nel magazzino della GDO di Belfiore, e che nelle ultime settimane ha prodotto ben 17 giorni di sciopero e presidi fuori ai cancelli a seguito della volont\u00e0 del nuovo fornitore (la cooperativa Manhandwork) di non riconoscere il SI Cobas, largamente maggioritario tra i lavoratori.\n  </div>\n </div>\n <div class=\"x11i5rnm xat24cr x1mh8g0r x1vvkbs xtlvy1s x126k92a\">\n  <div dir=\"auto\" style=\"text-align: start;\">\n   I capi di imputazione principali, manco a dirlo, sono i soliti: violenza privata, resistenza a pubblico ufficiale e blocco stradale cos\u00ec come \"riveduto e corretto\" dal nuovo decreto sicurezza del governo Meloni.\n  </div>\n </div>\n <div class=\"x11i5rnm xat24cr x1mh8g0r x1vvkbs xtlvy1s x126k92a\">\n  <div dir=\"auto\" style=\"text-align: start;\">\n   Evidentemente la Procura di Verona, che ha emesso il mandato di perquisizione, intende utilizzare i sequestri dei beni personali dei nostri compagni come strumento di intimidazione al fine di fare cessare\n   <span>\n    <a name=\"more\">\n    </a>\n   </span>\n   gli scioperi fuori ai magazzini Maxidi e le proteste dei lavoratori che si sono sviluppate in queste settimane anche sui punti-vendita, arrivando al punto di esprimere valutazioni di merito sulla giustezza o meno degli scioperi: un giudizio tutto politico che dovrebbe esulare dal ruolo e dai compiti di una procura...\n  </div>\n  <div dir=\"auto\" style=\"text-align: start;\">\n   Addirittura, gli atti di indagine accusano gli scioperanti di aver acceso dei fuochi per riscaldarsi durante il presidio di notte al gelo, e arrivano persino a giustificare l'immonda aggressione di un vigilante dell'azienda che il mese scorso, come da noi ampiamente documentato, \u00e8 arrivato a puntare la pistola in faccia ai lavoratori!!!\n  </div>\n  <div dir=\"auto\" style=\"text-align: start;\">\n   <span>\n   </span>\n  </div>\n </div>\n <div class=\"x11i5rnm xat24cr x1mh8g0r x1vvkbs xtlvy1s x126k92a\">\n  <div dir=\"auto\" style=\"text-align: start;\">\n   Per quanto ci riguarda, denunciamo con forza quest'ennesimo atto repressivo e intimidatorio nei confronti della nostra organizzazione, e ribadiamo ancora una volta che a decidere della legittimit\u00e0 degli scioperi non sono i Tribunali n\u00e9 tantomeno i padroni, bens\u00ec i lavoratori: quei lavoratori che nello scioperare mettono in gioco il loro salario e il loro posto di lavoro al fine di eliminare lo sfruttamento, i salari da fame e le rappresaglie antisindacali.\n  </div>\n </div>\n <div class=\"x11i5rnm xat24cr x1mh8g0r x1vvkbs xtlvy1s x126k92a\">\n  <div dir=\"auto\" style=\"text-align: start;\">\n   Se i padroni e le Procure credono che queste intimidazioni possano fermare le nostre battaglie per i diritti e la dignit\u00e0 degli operai, presto si renderanno conto ancora una volta di aver fatto male i conti.\n  </div>\n </div>\n <div class=\"x11i5rnm xat24cr x1mh8g0r x1vvkbs xtlvy1s x126k92a\">\n  <div dir=\"auto\" style=\"text-align: start;\">\n   Al fianco dei lavoratori in lotta della Maxidi di Belfiore!\n  </div>\n  <div dir=\"auto\" style=\"text-align: start;\">\n   Solidariet\u00e0 ad Asmeron, Abbas e Florina!\n  </div>\n  <div dir=\"auto\" style=\"text-align: start;\">\n   Toccano uno- toccano tutti!\n  </div>\n </div>\n <div class=\"x11i5rnm xat24cr x1mh8g0r x1vvkbs xtlvy1s x126k92a\">\n  <div dir=\"auto\" style=\"text-align: start;\">\n   SI Cobas nazionale\n  </div>\n </div>\n <div style=\"clear: both;\">\n </div>\n</div>\n", "pdf_content": null, "pdf_links": [], "description": "BELFIORE: NELLA NOTTE PERQUISIZIONI E SEQUESTRI AI DANNI DI 3 SINDACALISTI DEL SI COBAS. Nella tarda serata di ieri, varie pattuglie del nuc...", "author": ["maoist"], "source": "https://proletaricomunisti.blogspot.com/2024/03/pc-19-marzo-verona-repressione-contro-i.html", "source_name": "proletari comunisti"}