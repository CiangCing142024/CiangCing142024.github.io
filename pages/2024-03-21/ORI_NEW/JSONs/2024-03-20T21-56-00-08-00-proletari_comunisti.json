{"title": "pc 20 marzo - Roma: censura per chi parla di Palestina a scuola - intervista al professore del liceo Righi Roma", "published time": "2024-03-20T21:56:00+08:00", "images": ["https://contropiano.org/img/2024/03/censura-palestina-scuola.webp"], "content": "<div class=\"post-body entry-content\" id=\"post-body-3802933772841951153\" itemprop=\"description articleBody\">\n <p>\n </p>\n <div class=\"category-archive single\">\n  <span class=\"articleauthor\">\n   di\n   <a href=\"https://contropiano.org/author/pcfrnsc7184c\">\n    redazione Monitor Roma\n   </a>\n  </span>\n </div>\n <article>\n  <div class=\"content-post\">\n   <div id=\"thumbsingle\">\n    <a href=\"https://contropiano.org/img/2024/03/censura-palestina-scuola.webp\" title=\"Ingrandisci la foto Roma: censura per chi parla di Palestina a scuola\">\n     <img alt=\"\" height=\"167\" src=\"https://contropiano.org/img/2024/03/censura-palestina-scuola.webp\" srcset=\"https://contropiano.org/img/2024/03/censura-palestina-scuola.webp\" width=\"400\"/>\n    </a>\n   </div>\n   <span style=\"font-family: Liberation Serif, serif;\">\n    <span>\n     i\n    </span>\n   </span>\n   <p align=\"justify\" class=\"western\" lang=\"en-US\">\n    <strong>\n     <em>\n      <span style=\"font-family: Liberation Serif, serif;\">\n       <span>\n        Professore, ci racconta dei provvedimenti a cui \u00e8 stato sottoposto?\n       </span>\n      </span>\n     </em>\n    </strong>\n   </p>\n   <p align=\"justify\" class=\"western\" lang=\"en-US\">\n    <span style=\"font-family: Liberation Serif, serif;\">\n     <span>\n      Sono\n stato sottoposto a due procedimenti disciplinari: uno da parte della \ndirigente scolastica, l\u2019altro da parte del ministero, seguito a \nun\u2019ispezione con una specie d\u2019interrogatorio a scuola. Il primo \nprocedimento si \u00e8 concluso con una sanzione del tipo \u201ccensura\u201d. Attendo \nancora l\u2019esito del secondo.\n     </span>\n    </span>\n   </p>\n   <p align=\"justify\" class=\"western\" lang=\"en-US\">\n    <strong>\n     <em>\n      <span style=\"font-family: Liberation Serif, serif;\">\n       <span>\n        Come si \u00e8 arrivati al primo procedimento disciplinare?\n       </span>\n      </span>\n     </em>\n    </strong>\n   </p>\n   <p align=\"justify\" class=\"western\" lang=\"en-US\">\n    <span style=\"font-family: Liberation Serif, serif;\">\n     <span>\n      La\n censura segue un incontro avvenuto a scuola tra la dirigente scolastica\n e i genitori di un alunno di cittadinanza italo-israeliana. Questi \nultimi lamentavano la mia presunta faziosit\u00e0 sulla questione palestinese\n e la verbalizzazione nel registro di classe del nome del ragazzo e \ndella sua cittadinanza italo-israeliana.\n     </span>\n    </span>\n   </p>\n   <p align=\"justify\" class=\"western\" lang=\"en-US\">\n    <span style=\"font-family: Liberation Serif, serif;\">\n     <span>\n      La cosa in realt\u00e0 era andata diversamente. A partire dalla seconda \nsettimana di ottobre ho fornito alle mie classi alcuni spunti di \nriflessione sulla questione israelo-palestinese, con riferimento ai \nvalori educativi dell\u2019uguaglianza degli esseri umani e del ripudio della\n guerra.\n     </span>\n    </span>\n   </p>\n   <p align=\"justify\" class=\"western\" lang=\"en-US\">\n    <span style=\"font-family: Liberation Serif, serif;\">\n     <span>\n      Durante\n una delle mie lezioni lo studente di cui sopra ha spiegato di essere di\n religione ebraica e cittadino italo-israeliano e ha chiesto di leggere \nun documento, da lui elaborato a casa, per illustrare il suo punto di \nvista sulla questione israelo-palestinese. Come di consuetudine, nel \nrispetto del diritto di parola di tutti e tutte, e della pluralit\u00e0 dei \npunti di vista, ho acconsentito alla richiesta del ragazzo.\n     </span>\n    </span>\n   </p>\n   <p align=\"justify\" class=\"western\" lang=\"en-US\">\n    <span style=\"font-family: Liberation Serif, serif;\">\n     <span>\n      Al\n termine della lezione, come di norma, ho verbalizzato sul registro di \nclasse le attivit\u00e0 didattiche del giorno e ho annotato \u2013 come \ntestimonianza di pluralismo \u2013 anche il lungo intervento, il nome del \nragazzo e la sua cittadinanza.\n     </span>\n    </span>\n   </p>\n   <p align=\"justify\" class=\"western\" lang=\"en-US\">\n    <span style=\"font-family: Liberation Serif, serif;\">\n     <span>\n      Successivamente\n sono stato convocato dalla dirigente e ho appreso del fraintendimento \ndei genitori del ragazzo riguardo un atto che, a parer loro, avrebbe \nleso la privacy del figlio. Cos\u00ec, d\u2019intesa con la dirigente, abbiamo \ndeciso di rimuovere il nome dell\u2019alunno dalla verbalizzazione sul \nregistro, pur non avendo mai pensato di aver causato danno a \nquest\u2019ultimo, ma anzi di averne valorizzato il punto di vista. La \ncittadinanza del ragazzo era gi\u00e0 nota alla classe.\n     </span>\n    </span>\n   </p>\n   <p align=\"justify\" class=\"western\" lang=\"en-US\">\n    <strong>\n     <span style=\"font-family: Liberation Serif, serif;\">\n      <span>\n       <i>\n        Poi \u00e8 arrivato il secondo procedimento\u2026\n       </i>\n      </span>\n     </span>\n    </strong>\n   </p>\n   <p align=\"justify\" class=\"western\" lang=\"en-US\">\n    <span style=\"font-family: Liberation Serif, serif;\">\n     <span>\n      Il\n secondo procedimento segue la visita di tre ispettori ministeriali a \nscuola, che mi hanno sottoposto a un interrogatorio di circa tre ore \nsulle mie attivit\u00e0 didattiche.\n      <span>\n      </span>\n     </span>\n    </span>\n   </p>\n   <a name=\"more\">\n   </a>\n   <p>\n   </p>\n   <p align=\"justify\" class=\"western\" lang=\"en-US\">\n    <span style=\"font-family: Liberation Serif, serif;\">\n     <span>\n      La contestazione mi accusa sostanzialmente di aver fatto \u201c\n      <em>\n       intravedere\n      </em>\n      \u201d il mio \u201c\n      <em>\n       orientamento di parte\n      </em>\n      \u201d, e di aver parlato per troppo tempo di\n     </span>\n    </span>\n    <span style=\"font-family: Liberation Serif, serif;\">\n     <span>\n      Palestina\n     </span>\n    </span>\n    <span style=\"font-family: Liberation Serif, serif;\">\n     <span>\n      durante le mie lezioni; di \u201c\n      <em>\n       mancanza di senso istituzionale\n      </em>\n      \u201d,\n perch\u00e9 avrei rivelato agli studenti la notizia dell\u2019ispezione \nministeriale in corso \u2013 un segreto di Pulcinella gi\u00e0 di pubblico dominio\n sulla stampa \u2013 e l\u2019assenza di dibattito nel collegio dei docenti sul \nrapporto tra educazione e genocidio in Palestina.\n     </span>\n    </span>\n   </p>\n   <p align=\"justify\" class=\"western\" lang=\"en-US\">\n    <span style=\"font-family: Liberation Serif, serif;\">\n     <span>\n      Mi\n \u00e8 sembrato di vivere una situazione kafkiana gi\u00e0 durante \nl\u2019interrogatorio degli ispettori. Mi \u00e8 stato chiesto il perch\u00e9 svolgessi\n lezioni sulla Palestina a scuola e se, nel trattare, per esempio, un \nargomento come la prima guerra mondiale, citassi le diverse posizioni \nriguardo all\u2019intervento nel conflitto. Hanno voluto che facessi loro un \nesempio di come ho collegato all\u2019attualit\u00e0 i temi trattati in classe, e \ncos\u00ec via per tre ore\u2026\n     </span>\n    </span>\n   </p>\n   <p align=\"justify\" class=\"western\" lang=\"en-US\">\n    <strong>\n     <span style=\"font-family: Liberation Serif, serif;\">\n      <span>\n       <i>\n        Il suo caso ha avuto una forte eco mediatica. Perch\u00e9, secondo lei, vari articoli di giornale hanno scritto il falso?\n       </i>\n      </span>\n     </span>\n    </strong>\n   </p>\n   <p align=\"justify\" class=\"western\" lang=\"en-US\">\n    <span style=\"font-family: Liberation Serif, serif;\">\n     <span>\n      Anche\n le accuse e le falsit\u00e0 di certa stampa nei miei confronti, che hanno \npreceduto la sanzione inflitta dalla dirigente, sono state kafkiane. Il \nlinciaggio mediatico \u00e8 cominciato con una menzogna spudorata secondo cui\n avrei assegnato un compito discriminatorio alla classe, chiedendo di \ncommentare le opinioni del ragazzo ebreo sulla situazione in Palestina. \nNon credevo ai miei occhi.\n     </span>\n    </span>\n   </p>\n   <p align=\"justify\" class=\"western\" lang=\"en-US\">\n    <span style=\"font-family: Liberation Serif, serif;\">\n     <span>\n      Chi\n mi conosce sa che sono antifascista e che non discrimino nessuno. Non \nho dovuto neppure smentire la notizia, perch\u00e9 immediatamente la stessa \nclasse, di fronte alle assurdit\u00e0 pubblicate, lo ha fatto al mio posto, \ndiffondendo un documento scritto in cui negava l\u2019esistenza del compito.\n     </span>\n    </span>\n   </p>\n   <p align=\"justify\" class=\"western\" lang=\"en-US\">\n    <span style=\"font-family: Liberation Serif, serif;\">\n     <span>\n      Altri articoli hanno attaccato il contenuto delle mie lezioni. \u00c8 diventato uno scandalo perfino proiettare a scuola un video di\n     </span>\n    </span>\n    <span style=\"font-family: Liberation Serif, serif;\">\n     <span>\n      Amnesty International\n     </span>\n    </span>\n    <span style=\"font-family: Liberation Serif, serif;\">\n     <span>\n      che denuncia l\u2019apartheid in\n     </span>\n    </span>\n    <span style=\"font-family: Liberation Serif, serif;\">\n     <span>\n      Israele,\n     </span>\n    </span>\n    <span style=\"font-family: Liberation Serif, serif;\">\n     <span>\n      spiegare la differenza tra ebraismo e sionismo, esaminare le posizioni \ndi un ex ambasciatore di Israele convinto della necessit\u00e0 di \u201c\n      <em>\n       distruggere Gaza\n      </em>\n      \u201d, riflettere sul bombardamento dell\u2019ospedale\n     </span>\n    </span>\n    <span style=\"font-family: Liberation Serif, serif;\">\n     <span>\n      Al-Ahli\n     </span>\n    </span>\n    <span style=\"font-family: Liberation Serif, serif;\">\n     <span>\n      che ha causato la morte di pi\u00f9 di cinquecento palestinesi\u2026\n     </span>\n    </span>\n   </p>\n   <p align=\"justify\" class=\"western\" lang=\"en-US\">\n    <span style=\"font-family: Liberation Serif, serif;\">\n     <span>\n      \u00c8\n stata usata una tecnica di comunicazione ingannevole. Si d\u00e0 la \nsensazione al lettore di toccare con mano qualcosa di concreto, una \nprova inequivocabile alla quale non si pu\u00f2 non credere, non una semplice\n opinione del giornalista. La stessa strategia usata da\n     </span>\n    </span>\n    <span style=\"font-family: Liberation Serif, serif;\">\n     <span>\n      Colin Powell\n     </span>\n    </span>\n    <span style=\"font-family: Liberation Serif, serif;\">\n     <span>\n      nel 2003, quando agitando una provetta di antrace, una presunta prova, \nper giustificare la guerra convinse il mondo con una bugia: la falsa \nnotizia che l\u2019Iraq possedeva armi di distruzione di massa.\n     </span>\n    </span>\n   </p>\n   <p align=\"justify\" class=\"western\" lang=\"en-US\">\n    <span style=\"font-family: Liberation Serif, serif;\">\n     <span>\n      Un\n altro motivo della facile diffusione del falso giornalistico \u00e8 la \ncialtroneria con cui alcuni scrivono copiando e incollando dagli \narticoli dei colleghi di altre testate, senza verificare direttamente le\n fonti. Tutto, infatti, \u00e8 cominciato con un articolo del\n     </span>\n    </span>\n    <span style=\"font-family: Liberation Serif, serif;\">\n     <span>\n      <i>\n       Corriere della Sera\n      </i>\n     </span>\n    </span>\n    <span style=\"font-family: Liberation Serif, serif;\">\n     <span>\n      , a cui gli altri giornali si sono accodati ciecamente. Si \u00e8 scomodato anche\n     </span>\n    </span>\n    <span style=\"font-family: Liberation Serif, serif;\">\n     <span>\n      Salvini.\n     </span>\n    </span>\n    <span style=\"font-family: Liberation Serif, serif;\">\n     <span>\n      Ho letto diversi commenti violenti ad alcune sue dichiarazioni che mi insultavano e invocavano il mio licenziamento.\n     </span>\n    </span>\n   </p>\n   <p align=\"justify\" class=\"western\" lang=\"en-US\">\n    <span style=\"font-family: Liberation Serif, serif;\">\n     <span>\n      Di\n fronte alla smentita della classe che negava l\u2019esistenza del \nfantomatico tema discriminatorio, la fabbrica del falso non si \u00e8 \nfermata. Alcuni quotidiani hanno dato notizia di una dichiarazione \nsottoscritta da ventuno ex studenti ebrei del liceo che chiedeva alla \ndirigente di rimuovermi dall\u2019incarico.\n     </span>\n    </span>\n   </p>\n   <p align=\"justify\" class=\"western\" lang=\"en-US\">\n    <span style=\"font-family: Liberation Serif, serif;\">\n     <span>\n      Non\n ho mai conosciuto questi studenti, i quali, evidentemente, per motivi a\n me ignoti, hanno prestato il loro nome per questa squallida operazione.\n Invece, gli studenti e le studentesse che mi conoscono, quelli delle \nmie classi, hanno rilasciato spontaneamente dichiarazioni di solidariet\u00e0\n nei miei confronti contro questi attacchi meschini e infondati.\n     </span>\n    </span>\n   </p>\n   <p align=\"justify\" class=\"western\" lang=\"en-US\">\n    <strong>\n     <span style=\"font-family: Liberation Serif, serif;\">\n      <span>\n       <i>\n        Come hanno reagito gli studenti e i colleghi?\n       </i>\n      </span>\n     </span>\n    </strong>\n   </p>\n   <p align=\"justify\" class=\"western\" lang=\"en-US\">\n    <span style=\"font-family: Liberation Serif, serif;\">\n     <span>\n      Vari\n genitori e docenti si sono mostrati solidali. Come dicevo, tutte le mie\n classi hanno solidarizzato attraverso lettere inviate alla dirigente. \nVari studenti e studentesse di altre classi hanno partecipato a sit-in \ndavanti il liceo esprimendo solidariet\u00e0 nei miei confronti e protestando\n contro gli attacchi alla libert\u00e0 d\u2019insegnamento e in sostegno del \npopolo palestinese. Alunni e alunne di altre scuole hanno protestato \ndavanti ai locali del\n     </span>\n    </span>\n    <span style=\"font-family: Liberation Serif, serif;\">\n     <span>\n      <i>\n       Corriere della Sera\n      </i>\n     </span>\n    </span>\n    <span style=\"font-family: Liberation Serif, serif;\">\n     <span>\n     </span>\n    </span>\n    <span style=\"font-family: Liberation Serif, serif;\">\n     <span>\n      per denunciare la criminalizzazione dei docenti che aprono il dibattito sulla\n     </span>\n    </span>\n    <span style=\"font-family: Liberation Serif, serif;\">\n     <span>\n      Palestina\n     </span>\n    </span>\n    <span style=\"font-family: Liberation Serif, serif;\">\n     <span>\n      e per solidarizzare con me.\n     </span>\n    </span>\n   </p>\n   <p align=\"justify\" class=\"western\" lang=\"en-US\">\n    <strong>\n     <span style=\"font-family: Liberation Serif, serif;\">\n      <span>\n       <i>\n        Quale logica si cela, secondo lei, dietro questi attacchi?\n       </i>\n      </span>\n     </span>\n    </strong>\n   </p>\n   <p align=\"justify\" class=\"western\" lang=\"en-US\">\n    <span style=\"font-family: Liberation Serif, serif;\">\n     <span>\n      La\n favola e la retorica della neutralit\u00e0. Queste incursioni nella mia \nlibert\u00e0 d\u2019insegnamento si poggiano su luoghi comuni che presuppongono \nuno sfondo ideologico non democratico e che interpretano la figura del \ndocente alla stregua di un acritico addetto alla riproduzione della \nnarrazione dominante.\n     </span>\n    </span>\n   </p>\n   <p align=\"justify\" class=\"western\" lang=\"en-US\">\n    <span style=\"font-family: Liberation Serif, serif;\">\n     <span>\n      Chi\n ci accusa d\u2019essere \u201cdi parte\u201d, ci sta dicendo che non siamo allineati e\n che per questo meritiamo una punizione pubblica. Vogliono fare \ndell\u2019ignavia e del principio stupido e impossibile della \u2018neutralit\u00e0\u2019 i \nvalori guida dell\u2019educazione.\n     </span>\n    </span>\n   </p>\n   <p align=\"justify\" class=\"western\" lang=\"en-US\">\n    <span style=\"font-family: Liberation Serif, serif;\">\n     <span>\n      La\n mia scuola si \u00e8 dimostrata inadeguata nel resistere alle pressioni \nesterne, in quanto non \u00e8 riuscita a tutelare i docenti nello svolgimento\n sereno dei loro programmi, secondo i loro metodi educativi.\n     </span>\n    </span>\n   </p>\n   <p align=\"justify\" class=\"western\" lang=\"en-US\">\n    <span style=\"font-family: Liberation Serif, serif;\">\n     <span>\n      Questa\n grave carenza ha limitato anche le occasioni di confronto e \napprendimento: una conferenza sulla questione palestinese, organizzata \ndagli alunni e dalle alunne, era stata in un primo momento autorizzata \ndalla dirigente. Tuttavia, dopo aver ricevuto pressioni di persone che \nreputavano \u201c\n      <em>\n       non obiettivo\n      </em>\n      \u201d il relatore di\n     </span>\n    </span>\n    <span style=\"font-family: Liberation Serif, serif;\">\n     <span>\n      Amnesty\n     </span>\n    </span>\n    <span style=\"font-family: Liberation Serif, serif;\">\n     <span>\n      invitato, la preside ha annullato l\u2019incontro.\n     </span>\n    </span>\n   </p>\n   <p align=\"justify\" class=\"western\" lang=\"en-US\">\n    <span style=\"font-family: Liberation Serif, serif;\">\n     <span>\n      Un anno fa il ministro\n     </span>\n    </span>\n    <span style=\"font-family: Liberation Serif, serif;\">\n     <span>\n      Valditara\n     </span>\n    </span>\n    <span style=\"font-family: Liberation Serif, serif;\">\n     <span>\n      rivolgeva la stessa accusa di faziosit\u00e0 alla dirigente del liceo\n     </span>\n    </span>\n    <span style=\"font-family: Liberation Serif, serif;\">\n     <span>\n      Leonardo Da Vinci\n     </span>\n    </span>\n    <span style=\"font-family: Liberation Serif, serif;\">\n     <span>\n      di\n     </span>\n    </span>\n    <span style=\"font-family: Liberation Serif, serif;\">\n     <span>\n      Firenze,\n     </span>\n    </span>\n    <span style=\"font-family: Liberation Serif, serif;\">\n     <span>\n      che aveva scritto una lettera ai suoi studenti condannando le violenze neofasciste compiute davanti al liceo\n     </span>\n    </span>\n    <span style=\"font-family: Liberation Serif, serif;\">\n     <span>\n      Michelangiolo.\n     </span>\n    </span>\n    <span style=\"font-family: Liberation Serif, serif;\">\n     <span>\n      E subito dopo il 7 ottobre 2023 il ministro ha ordinato ispezioni in \ndue licei di Milano per scoraggiare la mobilitazione studentesca contro \nil massacro in\n     </span>\n    </span>\n    <span style=\"font-family: Liberation Serif, serif;\">\n     <span>\n      Palestina.\n     </span>\n    </span>\n   </p>\n   <p align=\"justify\" class=\"western\" lang=\"en-US\">\n    <strong>\n     <span style=\"font-family: Liberation Serif, serif;\">\n      <span>\n       <i>\n        In che modo si dovrebbe interpretare, secondo lei, la libert\u00e0 di insegnamento?\n       </i>\n      </span>\n     </span>\n    </strong>\n   </p>\n   <p align=\"justify\" class=\"western\" lang=\"en-US\">\n    <span style=\"font-family: Liberation Serif, serif;\">\n     <span>\n      Educare\n non significa presentare alla classe semplicemente un elenco di punti \ndi vista. Educare \u00e8 formare. Non possiamo considerare i punti di vista \nesistenti come equivalenti sul piano formativo. I professori non possono\n dire alle classi: \u201c\n      <em>\n       Considerate anche l\u2019esistenza del punto di vista fascista e, se volete, sposatelo\n      </em>\n      \u201d.\n     </span>\n    </span>\n   </p>\n   <p align=\"justify\" class=\"western\" lang=\"en-US\">\n    <span style=\"font-family: Liberation Serif, serif;\">\n     <span>\n      Abbiamo\n il dovere di entrare nel merito dei contenuti educativi per produrre \nuna consapevolezza che metta in condizioni di discernere, per esempio, \ntra\n     </span>\n    </span>\n    <span style=\"font-family: Liberation Serif, serif;\">\n     <span>\n      <i>\n       machismo\n      </i>\n     </span>\n    </span>\n    <span style=\"font-family: Liberation Serif, serif;\">\n     <span>\n      e\n rispetto della donna, tra suprematismo bianco e antirazzismo, tra \nfascismo e antifascismo, tra classismo e rispetto del lavoratore e delle\n sue lotte, e cos\u00ec via.\n     </span>\n    </span>\n   </p>\n   <p align=\"justify\" class=\"western\" lang=\"en-US\">\n    <span style=\"font-family: Liberation Serif, serif;\">\n     <span>\n      Ci lascino liberi di insegnare che ripudiamo la guerra e il \ncolonialismo. Il senso critico non si raggiunge solo con l\u2019acquisizione \ndi forme. Il formalismo ci condanna all\u2019equiparazione dei contenuti. \nForma e contenuto vanno invece insieme.\n     </span>\n    </span>\n   </p>\n   <p align=\"justify\" class=\"western\" lang=\"en-US\">\n    <span style=\"font-family: Liberation Serif, serif;\">\n     <span>\n      L\u2019attivit\u00e0 dei docenti \u00e8 soggetta a una manipolazione istituzionale continua e sistematica. La\n     </span>\n    </span>\n    <span style=\"font-family: Liberation Serif, serif;\">\n     <span>\n      Costituzione\n     </span>\n    </span>\n    <span style=\"font-family: Liberation Serif, serif;\">\n     <span>\n      \u00e8 di carta e non tutela nei fatti la libert\u00e0 d\u2019insegnamento. Ministri e\n dirigenti accolgono strumentalmente o acriticamente segnalazioni e \npressioni di gruppi privati che soffocano la libert\u00e0 di docenti e \nstudenti.\n     </span>\n    </span>\n   </p>\n   <p align=\"justify\" class=\"western\" lang=\"en-US\">\n    <strong>\n     <span style=\"font-family: Liberation Serif, serif;\">\n      <span>\n       <i>\n        Come giudica lo stato di salute della democrazia nella scuola?\n       </i>\n      </span>\n     </span>\n    </strong>\n   </p>\n   <p align=\"justify\" class=\"western\" lang=\"en-US\">\n    <span style=\"font-family: Liberation Serif, serif;\">\n     <span>\n      Nelle\n scuole \u00e8 sempre pi\u00f9 difficile svolgere il mestiere del docente, perch\u00e9 \nla nostra funzione \u00e8 sempre pi\u00f9 allineata alla volont\u00e0 dei dirigenti \nscolastici e dei governi. Lo spazio della riflessione critica \u00e8 sempre \npi\u00f9 esiguo. Nei collegi dei docenti non si discute liberamente, siamo \ndiventati un organo che ratifica scelte non nostre.\n     </span>\n    </span>\n   </p>\n   <p align=\"justify\" class=\"western\" lang=\"en-US\">\n    <span style=\"font-family: Liberation Serif, serif;\">\n     <span>\n      I\n presidi assumono la fisionomia dei dirigenti d\u2019azienda, non sono \nformati per promuovere l\u2019educazione al pensiero critico. I docenti \nsembrano sempre pi\u00f9 intimiditi da questa condizione.\n     </span>\n    </span>\n   </p>\n   <p align=\"justify\" class=\"western\" lang=\"en-US\">\n    <span style=\"font-family: Liberation Serif, serif;\">\n     <span>\n      Al\n collegio dei docenti della mia scuola ho sentito il bisogno di \ncomunicare il mio disagio nel continuare a lavorare nel frastuono delle \nbombe, come se nulla fosse. Ho cercato di trasmettere il mio malessere \nleggendo tra le \u201cvarie ed eventuali\u201d un documento in cui m\u2019interrogavo \nsul senso della funzione del docente nelle attuali condizioni, ma \navvertivo che era gi\u00e0 di per s\u00e9 offensivo per la nostra dignit\u00e0 di \ninsegnanti trattare questo tema cruciale nella fase residuale \ndell\u2019ordine del giorno, l\u2019unico in cui si riesce a deviare per qualche \nistante dal protocollo, quando si \u00e8 gi\u00e0 pronti a scappare per la \nstanchezza.\n     </span>\n    </span>\n   </p>\n   <p align=\"justify\" class=\"western\" lang=\"en-US\">\n    <span style=\"font-family: Liberation Serif, serif;\">\n     <span>\n      Ma\n il segno pi\u00f9 importante della difficolt\u00e0 del docente nella riflessione \ncritica collettiva \u00e8 il progressivo cedimento alla madre di tutte le \nintimidazioni, quella che ha trasformato la parola \u201cpolitica\u201d in un \ntermine tab\u00f9. Cos\u00ec, nel tritacarne scolastico che tutto sterilizza, \nmentre portiamo Pericle agli alunni e alle alunne, ci rimproverano \nallorch\u00e9 lo applichiamo avventurandoci nel campo minato del dibattito \npolitico.\n     </span>\n    </span>\n   </p>\n   <p align=\"justify\" class=\"western\" lang=\"en-US\">\n    <span style=\"font-family: Liberation Serif, serif;\">\n     <span>\n      La\n cultura dell\u2019equidistanza non pu\u00f2 appartenere alle persone critiche. Se\n c\u2019\u00e8 un oppresso, occorre dire che c\u2019\u00e8. Se c\u2019\u00e8 un oppressore, non \ndobbiamo aver paura di considerarlo tale. Non si possono mettere queste \ndifferenti realt\u00e0 sullo stesso piano. Dobbiamo denunciare le radici \ndella guerra e spiegare ai ragazzi e alle ragazze che cosa sono il \ncolonialismo e l\u2019imperialismo.\n     </span>\n    </span>\n   </p>\n   <p align=\"justify\" class=\"western\" lang=\"en-US\">\n    <span style=\"font-family: Liberation Serif, serif;\">\n     <span>\n      L\u2019educazione\n \u00e8 intimamente legata a questo compito, \u00e8 una funzione politica nel \nsenso pi\u00f9 alto del termine. Solo l\u2019ignorante lo nega. In questo senso \nbisogna assolutamente parlare di politica a scuola rigettando ogni \nintimidazione. Questo bisogno del pensiero ci rimproverano di \nrivendicare.\n     </span>\n    </span>\n   </p>\n   <br/>\n  </div>\n </article>\n <div style=\"clear: both;\">\n </div>\n</div>\n", "pdf_content": null, "pdf_links": [], "description": "di  redazione Monitor Roma                i  Professore, ci racconta dei provvedimenti a cui \u00e8 stato sottoposto?  Sono  stato sottoposto a...", "author": ["maoist"], "source": "https://proletaricomunisti.blogspot.com/2024/03/pc-20-marzo-roma-censura-per-chi-parla.html", "source_name": "proletari comunisti"}