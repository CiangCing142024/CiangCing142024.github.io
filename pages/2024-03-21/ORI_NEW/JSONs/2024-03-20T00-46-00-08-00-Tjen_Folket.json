{"published time": "2024-03-20T00:46:00+08:00", "images": ["https://tjen-folket.no/wp-content/uploads/2024/02/Rafah-Gaza-dode-1160x855.png"], "content": "<div class=\"overlay-media parallax\">\n <img alt=\"\" class=\"jarallax-img\" decoding=\"async\" fetchpriority=\"high\" height=\"855\" sizes=\"(max-width: 1160px) 100vw, 1160px\" src=\"https://tjen-folket.no/wp-content/uploads/2024/02/Rafah-Gaza-dode-1160x855.png\" srcset=\"https://tjen-folket.no/wp-content/uploads/2024/02/Rafah-Gaza-dode-1160x855.png\" width=\"1160\"/>\n</div>\n<section class=\"entry-content\">\n <p>\n  Av en kommentator for Tjen Folket Media.\n </p>\n <hr class=\"wp-block-separator has-css-opacity\"/>\n <p>\n  <strong>\n   FNs hjelpeorganisasjon for palestinske flyktninger (UNRWA) melder at flere barn skal v\u00e6re drept i Gaza de siste fire m\u00e5nedene, enn totalt i konflikter i hele verden de siste fire \u00e5rene. De viser til at mer enn 12.300 barn er drept i Gaza.\n  </strong>\n </p>\n <p>\n  Philippe Lazzarini, sjef for UNRWA, kaller tallene p\u00e5 drepte barn \u00absvimlende\u00bb og sl\u00e5r fast at denne krigen er en krig mot barn, og mot barnas barndom og fremtid. Han har henvist til FN-tall som viser at 12.193 barn ble drept i krig i verden mellom 2019 og 2022, mens helsemyndighetene p\u00e5 Gazastripen har rapportert at flere enn 12.300 barn blitt drept i det palestinske omr\u00e5det siden 7. oktober 2023.\n </p>\n <p>\n  Per 17. mars melder Al-Jazeera at mer enn 13.000 barn n\u00e5 er drept, og folkemordet intensiveres da 1,5 millioner mennesker i Gaza n\u00e5 trues av hungersn\u00f8d. Allerede d\u00f8r barn av sult hver dag, samtidig som Israel blokkerer innf\u00f8rselen av mat og andre livsn\u00f8dvendigheter. N\u00f8dhjelp st\u00e5r losset opp p\u00e5 lastebiler ved grensen til Gaza, men nektes innpass av sioniststaten.\n </p>\n <p>\n  UNRWA melder ogs\u00e5 at hjelpearbeidere drepes og skades i krigen. De har mistet mer enn 160 ansatte som f\u00f8lge av krigen mot Gaza. Israel har anklaget UNRWA for \u00e5 ha Hamas-medlemmer blant sine ansatte som deltok i angrepet 7. oktober, noe som har f\u00f8rt til at en rekke land, deriblant USA, har trukket st\u00f8tten til UNRWA. Dette viser at Israel m\u00e5lrettet ikke bare angriper det palestinske folket med bombing av boliger og sykehus, og ogs\u00e5 utsetter 1,5 millioner mennesker for utsulting, men at de ogs\u00e5 m\u00e5lrettet angriper alle former for n\u00f8dhjelp, inkludert FN-bistand. Hele tiden under beskyttelse av sikkerhetsr\u00e5dsmedlem USA, som systematisk legger ned sitt veto til forskjell for sine lakeier i Israel.\n </p>\n <p>\n  <strong>\n   Referanser\n  </strong>\n  <strong>\n   <br/>\n  </strong>\n  <a href=\"https://turkiye.un.org/en/263401-gaza-number-children-killed-higher-four-years-world-conflict\">\n   Gaza: Number of children killed higher than from four years of world conflict | United Nations in T\u00fcrkiye\n   <br/>\n  </a>\n  <a href=\"https://www.nrk.no/nyheter/flere-barn-skal-vaere-drept-i-gaza-krigen-enn-pa-fire-ar-med-verdenskonflikter-1.16802171\">\n   Flere barn skal v\u00e6re drept i Gaza-krigen enn p\u00e5 fire \u00e5r med verdenskonflikter\n   <br/>\n  </a>\n  <a href=\"https://www.nrk.no/nyheter/over-12.000-barn-skal-vaere-drept-i-gaza-1.16802306\">\n   Over 12.000 barn skal v\u00e6re drept i Gaza \u2013 Siste nytt \u2013 NRK\n   <br/>\n  </a>\n  <a href=\"https://news.un.org/en/story/2024/03/1147512\">\n   Gaza: Number of children killed higher than from four years of world conflict | UN News\n   <br/>\n  </a>\n  <a href=\"https://www.unrwa.org/resources/reports/unrwa-situation-report-91-situation-gaza-strip-and-west-bank-including-east-Jerusalem\">\n   UNRWA Situation Report #91on the situation in the Gaza Strip and the West Bank, including East Jerusalem\n   <br/>\n   UNRWA Situation Report #91on the situation in the Gaza Strip and the West Bank, including East Jerusalem\n   <br/>\n  </a>\n  <a href=\"https://www.aljazeera.com/news/2024/3/17/over-13000-children-killed-in-gaza-others-severely-malnourished-unicef\">\n   Over 13,000 children killed in Gaza, others severely malnourished: UNICEF | Israel War on Gaza News | Al Jazeera\n  </a>\n </p>\n</section>\n", "source": "https://tjen-folket.no/2024/03/19/fn-flere-barn-drept-i-gaza-enn-pa-fire-ar-med-kriger/", "type": "article", "title": "FN: Flere barn drept i Gaza enn p\u00e5 fire \u00e5r med kriger", "description": "FNs hjelpeorganisasjon for palestinske flyktninger (UNRWA) melder at flere barn skal v\u00e6re drept i Gaza de siste fire m\u00e5nedene, enn totalt i konflikter i hele verden de siste fire \u00e5rene. De viser ti\u2026", "modified time": "2024-03-19T16:46:01+00:00", "author": ["Tjen Folket Media"], "categories": ["Midt-\u00d8sten"], "source_name": "Tjen Folket"}