{"published time": "2024-03-20T03:34:01+08:00", "images": ["https://tjen-folket.no/wp-content/uploads/2023/03/aksjon-fosen-samisk-oslo-2-1160x696.jpg"], "content": "<div class=\"overlay-media parallax\">\n <img alt=\"\" class=\"jarallax-img\" decoding=\"async\" fetchpriority=\"high\" height=\"696\" sizes=\"(max-width: 1160px) 100vw, 1160px\" src=\"https://tjen-folket.no/wp-content/uploads/2023/03/aksjon-fosen-samisk-oslo-2-1160x696.jpg\" srcset=\"https://tjen-folket.no/wp-content/uploads/2023/03/aksjon-fosen-samisk-oslo-2-1160x696.jpg\" width=\"1160\"/>\n</div>\n<section class=\"entry-content\">\n <p class=\"has-vivid-red-color has-secondary-background-color has-text-color has-background\">\n  <em>\n   Dette er en debattartikkel. Analyse og standpunkt er skribentens egen.\n  </em>\n </p>\n <p>\n  <strong>\n   6. mars aksepterte reineierne i Nord-Fosen siida et endelig forlik utarbeidet av staten og energiselskapet Roan Vind\n  </strong>\n  .\n  <strong>\n   Omsider har de m\u00e5nedslange forhandlingene i den omstridte Fosen-saken tatt slutt.\n  </strong>\n </p>\n <p>\n  Kort oppsummert gikk denne avtalen ut p\u00e5 at de ulovlig oppsatte vindturbinene f\u00e5r st\u00e5 ut konsesjonsperioden til 2043 i bytte mot nye beitemarker og en \u00e5rlig kompensasjon p\u00e5 til sammen rundt 9 millioner kroner. Dermed slutter de seg til S\u00f8r-Fosen siida som gjorde en lignende avtale i desember i fjor.\n </p>\n <p>\n  Som ordtaket sier er det lettere \u00e5 be om tilgivelse enn tillatelse. Fosen-saken demonstrerer igjen at den borgerlige staten, med dens monopolkapitalister, fritt kan ignorerer egne lover og internasjonale forpliktelser. Alt i 2018 varslet FN at reindriftsamenes menneskerettigheter sto i fare for \u00e5 bli brutt og ba den norske staten om \u00e5 stanse utbyggingen til saken ble ferdig behandla. Deres bekymringer ble til slutt bekrefta av den enstemmige H\u00f8yesterettsdommen fra 2021.\n </p>\n <p>\n  Men med unntak av at det har v\u00e6rt sv\u00e6rt pinlig politisk for statsminister Jonas Gahr St\u00f8re og hans regjering, har de og utbygger alt i alt f\u00e5tt det slik de \u00f8nsket. Til NRK uttalte St\u00f8re blant annet: \u00abMekling har v\u00e6rt en bedre m\u00e5te \u00e5 ta hensyn til begge parter, som har \u00f8nsket \u00e5 frem med [sic], p\u00e5 en god m\u00e5te. Det har vi oppn\u00e5dd her.\u00bb\n </p>\n <p>\n  At det er noe som helst likeverdighet mellom partene er latterlig. Staten og Roan Vind dro ut forhandlingene til de til slutt klarte \u00e5 bryte ned motstanden og kj\u00f8pe bort de ber\u00f8rte reineierne. I tillegg til dette ble aktivistene som i hele tatt v\u00e5get \u00e5 kjempe mot denne uretten\n  <a href=\"https://www.nrk.no/sapmi/fosen-aksjonistene-nekter-a-betale-boter_-na-er-de-tiltalt-i-tingretten-1.16788738\">\n   utsatt for represjon og rettsforf\n  </a>\n  <a href=\"https://www.nrk.no/sapmi/fosen-aksjonistene-nekter-a-betale-boter_-na-er-de-tiltalt-i-tingretten-1.16788738\">\n   \u00f8lgelse\n  </a>\n  .\n </p>\n <p>\n  Selv om Sametinget har meldt at de \u00f8nsker en uavhengig granskning av Fosen-saken er det naivt \u00e5 tro at det vil ha noen videre f\u00f8lger. Sametinget er ikke noe annet enn kompradorisk entitet hvis hovedoppgave er \u00e5 legitimere den norske stats dominans over S\u00e1pmi\n  <a href=\"#_ftn1\" id=\"_ftnref1\">\n   [1]\n  </a>\n  og legger til rette for videre utbyttelse av disse landomr\u00e5dene. Et eksempel p\u00e5 deres kompradoriske karakter ser vi i kommentaren til sametingspresidenten Silje Karine Muotka. Hun \u00f8nsker \u00abkompromisset\u00bb velkommen og sier ogs\u00e5 til NRK at hun er glad for at partene har kommet frem til en avtale og videre at det vil legge grunnlaget for at dette menneskerettsbruddet kan \u00abrepareres\u00bb.\n </p>\n <p>\n  At denne saken n\u00e5 er et tilbakelagt kapittel er den kjente artisten og aktivisten Ella Marie H\u00e6tta Isaksen uenig i: \u00abDette er ingen seier, og jeg vet at mange hadde \u00f8nsket seg ast [sic] det skulle komme en lykkelig slutt p\u00e5 det her.\u00bb Hun er en av flere titals aksjonister som har blitt stilt for retten etter \u00e5 ha nektet \u00e5 betale b\u00f8ter for \u00e5 ha okkupert regjeringsbygg og Stortinget \u2013 aksjoner som politiet f\u00f8rst lovpriste! Hun forteller videre til NRK at det m\u00e5 v\u00e6re en feil i systemet n\u00e5r staten kan starte utbygginga uten endelig rettslig avgj\u00f8relse og at de i ettertid kan p\u00e5tvinge forhandlinger.\n </p>\n <p>\n  Som kommunister vet vi at Fosensaken og andre lignende overtramp ikke er noe form for \u00absystemfeil\u00bb men rett og slett er vanlig praksis i kapitalismen. Behovet er derfor st\u00f8rre enn noen gang for \u00e5 bygge virkelig uavhengige organisasjoner som beskytter folkets rettigheter og som konsekvent bryter med legalisme og borgerlig parlamentarisme. Bare da kan blant annet samenes kamp for rettferdighet og nasjonalt selvr\u00e5derett bli realisert.\n </p>\n <p>\n  <strong>\n   Les ogs\u00e5:\n  </strong>\n </p>\n <figure class=\"wp-block-embed is-type-wp-embed is-provider-tjen-folket-media wp-block-embed-tjen-folket-media\">\n  <div class=\"wp-block-embed__wrapper\">\n   <blockquote class=\"wp-embedded-content\" data-secret=\"2WXmPFSMgj\" style=\"display: none;\">\n    <a href=\"https://tjen-folket.no/2023/11/16/fosen-saken-politiet-roser-sivil-ulydighet/\">\n     Fosen-saken: Politiet roser sivil ulydighet\n    </a>\n   </blockquote>\n   <iframe class=\"wp-embedded-content\" data-secret=\"2WXmPFSMgj\" frameborder=\"0\" height=\"257\" marginheight=\"0\" marginwidth=\"0\" sandbox=\"allow-scripts\" scrolling=\"no\" security=\"restricted\" src=\"https://tjen-folket.no/2023/11/16/fosen-saken-politiet-roser-sivil-ulydighet/embed/#?secret=vKlwrGXpcP#?secret=2WXmPFSMgj\" style=\"max-width: 100%; max-height: 300px;\" title=\"\u00abFosen-saken: Politiet roser sivil ulydighet\u00bb \u2014 Tjen Folket Media\" width=\"600\">\n   </iframe>\n  </div>\n </figure>\n <figure class=\"wp-block-embed is-type-wp-embed is-provider-tjen-folket-media wp-block-embed-tjen-folket-media\">\n  <div class=\"wp-block-embed__wrapper\">\n   <blockquote class=\"wp-embedded-content\" data-secret=\"Sb4CbvgJmM\" style=\"display: none;\">\n    <a href=\"https://tjen-folket.no/2023/02/27/politi-satt-inn-mot-demonstrasjon-for-samiske-rettigheter/\">\n     Politi satt inn mot demonstrasjon for samiske rettigheter\n    </a>\n   </blockquote>\n   <iframe class=\"wp-embedded-content\" data-secret=\"Sb4CbvgJmM\" frameborder=\"0\" height=\"556\" marginheight=\"0\" marginwidth=\"0\" sandbox=\"allow-scripts\" scrolling=\"no\" security=\"restricted\" src=\"https://tjen-folket.no/2023/02/27/politi-satt-inn-mot-demonstrasjon-for-samiske-rettigheter/embed/#?secret=XLoUtzOXw7#?secret=Sb4CbvgJmM\" style=\"max-width: 100%; max-height: 649px;\" title=\"\u00abPoliti satt inn mot demonstrasjon for samiske rettigheter\u00bb \u2014 Tjen Folket Media\" width=\"600\">\n   </iframe>\n  </div>\n </figure>\n <p>\n  <a href=\"https://tjen-folket.no/2024/02/11/oslo-gahr-store-fikk-ikke-utfore-barnehagebesok-i-samisk-barnehage/\">\n  </a>\n </p>\n <figure class=\"wp-block-embed is-type-wp-embed is-provider-tjen-folket-media wp-block-embed-tjen-folket-media\">\n  <div class=\"wp-block-embed__wrapper\">\n   <blockquote class=\"wp-embedded-content\" data-secret=\"VSIyu4Vx2j\" style=\"display: none;\">\n    <a href=\"https://tjen-folket.no/2024/02/11/oslo-gahr-store-fikk-ikke-utfore-barnehagebesok-i-samisk-barnehage/\">\n     Oslo: St\u00f8re fikk ikke bes\u00f8ke samisk barnehage\n    </a>\n   </blockquote>\n   <iframe class=\"wp-embedded-content\" data-secret=\"VSIyu4Vx2j\" frameborder=\"0\" height=\"255\" marginheight=\"0\" marginwidth=\"0\" sandbox=\"allow-scripts\" scrolling=\"no\" security=\"restricted\" src=\"https://tjen-folket.no/2024/02/11/oslo-gahr-store-fikk-ikke-utfore-barnehagebesok-i-samisk-barnehage/embed/#?secret=eAKfXtHGhQ#?secret=VSIyu4Vx2j\" style=\"max-width: 100%; max-height: 298px;\" title=\"\u00abOslo: St\u00f8re fikk ikke bes\u00f8ke samisk barnehage\u00bb \u2014 Tjen Folket Media\" width=\"600\">\n   </iframe>\n  </div>\n </figure>\n <p>\n  <strong>\n   Referanser:\n   <br/>\n  </strong>\n  <a href=\"https://www.nrk.no/trondelag/enighet-om-mellom-nord-fosen-og-roan-vind-1.16792292\">\n   https://www.nrk.no/trondelag/enighet-om-mellom-nord-fosen-og-roan-vind-1.16792292\n  </a>\n  <a href=\"https://www.nrk.no/trondelag/enighet-i-meklingen-mellom-sor-fosen-sijte-og-fosen-vind-1.16684343\">\n   https://www.nrk.no/trondelag/enighet-i-meklingen-mellom-sor-fosen-sijte-og-fosen-vind-1.16684343\n  </a>\n </p>\n <p>\n  <a href=\"#_ftnref1\" id=\"_ftn1\">\n   [1]\n  </a>\n  Samenes tradisjonelle leveomr\u00e5der\n </p>\n</section>\n", "source": "https://tjen-folket.no/2024/03/19/trondelag-om-den-sakalte-enigheten-i-fosen-saken/", "type": "article", "title": "Tr\u00f8ndelag: Om den s\u00e5kalte enigheten i Fosen-saken", "description": "6. mars aksepterte reineierne i Nord-Fosen siida et endelig forlik utarbeidet av staten og energiselskapet Roan Vind. Omsider har de m\u00e5nedslange forhandlingene i den omstridte Fosen-saken tatt slut\u2026", "modified time": "2024-03-19T19:34:10+00:00", "author": ["Tjen Folket Media"], "categories": ["Innenriks"], "source_name": "Tjen Folket"}