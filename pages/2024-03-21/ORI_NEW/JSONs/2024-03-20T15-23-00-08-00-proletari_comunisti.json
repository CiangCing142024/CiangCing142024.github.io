{"title": "pc 20 marzo - Genova contro gli accordi Italia/Israele/ contro i rapporti con la Leonardo e la industria bellica - info", "published time": "2024-03-20T15:23:00+08:00", "images": [], "content": "<div class=\"post-body entry-content\" id=\"post-body-2093666467346597119\" itemprop=\"description articleBody\">\n <p>\n  <span>\n   <b>\n    <span>\n     Guerra in Palestina, continua la protesta di studenti e \nprofessori di Unige contro gli accordi tra Italia e Israele\n    </span>\n   </b>\n  </span>\n </p>\n <div>\n  <p>\n   <b>\n    L'appuntamento \u00e8 per marted\u00ec 26 ore 9,30\n   </b>\n  </p>\n </div>\n <div>\n  <p>\n   <b>\n    Genova\n   </b>\n   . \u201cGli accordi che Israele\n stringe a livello internazionale non fanno altro che legittimare e \nrafforzare l\u2019esistenza dello stato. Quest\u2019anno, l\u2019annuale Israeli \nAparthaid Week chiamata dalla campagna BDS ha un ruolo ancora pi\u00f9 \nrilevante visto l\u2019intensificarsi del genocidio in Palestina, in un \nconflitto che coinvolge tutto il Medio Oriente e vede la diretta \npartecipazione anche italiana\u201d.\n  </p>\n  <div>\n   <div id=\"m_6271353834883089322m_-1713445783106162699gmail-div-gpt-ad-PN-BOXFULL-02_190\">\n    <div id=\"m_6271353834883089322m_-1713445783106162699gmail-google_ads_iframe_/18796508/PN-BOXFULL-02_0__container__\" style=\"border: 0pt;\">\n    </div>\n   </div>\n  </div>\n  <p>\n   Con queste parole inizia il comunicato stampa di Cambiare Rotta che \npresenta una conferenza stampa di studenti e professori di Unige contro \ngli accordi tra Italia e Israele, prevista per marted\u00ec 26 ore 9.30. \n\u201cDifatti, in Italia dal 2002 \u00e8 in vigore l\u2019Accordo di Cooperazione \nIndustriale, Scientifica e Tecnologica Italia-Israele, in virt\u00f9 del \nquale ogni anno viene pubblicato un bando per progetti di ricerca \ncongiunti. Quest\u2019anno verranno finanziati i progetti sui temi delle \ntecnologie del suolo, idriche e dell\u2019ottica di\n   <span>\n   </span>\n  </p>\n  <a name=\"more\">\n  </a>\n  precisione. Non ci \u00e8 \ndifficile fare il collegamento con l\u2019utilizzo che di queste innovazioni \nsi possa fare nel sistema di aparthaid: fertilizzanti per coltivare le \nterre sottratte al popolo palestinese, sistemi per potabilizzare e \ndesalinizzare l\u2019acqua rubata e infine sorveglianza e spionaggio. Tutte \ntecnologie chiaramente dual use, ovvero la cui applicazione in ambito \ncivile spesso cela quella pi\u00f9 \u201cinteressante\u201d in ambito militare\u201d.\n  <p>\n  </p>\n  <p>\n   \u201cConoscendo bene come anche il nostro ateneo si rapporti alla filiera\n della guerra (vedi i rapporti con Leonardo S.p.a., ZIM e istituzioni \nisraeliane) e come il passaggio nel mondo dell\u2019istruzione sia \nfondamentale per il mantenimento e il rafforzamento del consenso verso \nlo status quo, vogliamo portare l\u2019attenzione di tutti sull\u2019urgenza di \nfermare questa collaborazione.  Sappiamo che con la lotta costante i \nrisultati si ottengono: \u00e8 stato il caso dell\u2019Universit\u00e0 di Bari, dove, \ngrazie alle pressioni degli studenti, il rettore si \u00e8 dimesso dal \nComitato Scientifico della Med Or e ha annunciato la messa in \ndiscussione degli accordi con la filiera bellica\u201d.\n  </p>\n  <p>\n   \u201cCi mobilitiamo\n quindi anche qui a Genova con una conferenza stampa dove noi studenti \ninsieme con i professori vogliamo fare sentire il nostro dissenso, \nesigendo da UniGe un cambiamento immediato di posizione e uno stop agli \naccordi con Israele, a partire dall\u2019Accordo di Cooperazione Industriale,\n Scientifica e Tecnologica Italia-Israele\u201d.\n  </p>\n </div>\n <div style=\"clear: both;\">\n </div>\n</div>\n", "pdf_content": null, "pdf_links": [], "description": "Guerra in Palestina, continua la protesta di studenti e  professori di Unige contro gli accordi tra Italia e Israele                        ...", "author": ["maoist"], "source": "https://proletaricomunisti.blogspot.com/2024/03/pc-20-marzo-genova-contro-gli-accordi.html", "source_name": "proletari comunisti"}