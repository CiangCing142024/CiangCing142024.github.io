{"published time": "2024-03-20T15:00:00+08:00", "images": ["https://tjen-folket.no/wp-content/uploads/2019/02/19388898-1160x791.jpg"], "content": "<div class=\"overlay-media parallax\">\n <img alt=\"\" class=\"jarallax-img\" decoding=\"async\" fetchpriority=\"high\" height=\"791\" sizes=\"(max-width: 1160px) 100vw, 1160px\" src=\"https://tjen-folket.no/wp-content/uploads/2019/02/19388898-1160x791.jpg\" srcset=\"https://tjen-folket.no/wp-content/uploads/2019/02/19388898-1160x791.jpg\" width=\"1160\"/>\n</div>\n<section class=\"entry-content\">\n <p>\n  <em>\n   Bilde: Arkivbilde fra tidligere oppt\u00f8yer i Haiti.\n  </em>\n </p>\n <p>\n  Av en kommentator for Tjen Folket Media.\n </p>\n <hr class=\"wp-block-separator has-css-opacity\"/>\n <p>\n </p>\n <p>\n  <strong>\n   Vestlige medier pisker opp opinionen til st\u00f8tte for ny intervensjon i Haiti, men en professor i USA sl\u00e5r fast at Haiti har et \u00abimperialisme-problem\u00bb, ikke et \u00abgjengproblem\u00bb. Dagens krise i Haiti understreker igjen at imperialistene ikke evner \u00e5 etablere noen orden, og at det haitiske folket vil fortsette \u00e5 kjempe mot imperialismen og vanstyret av landet.\n  </strong>\n </p>\n <p>\n  Haitis fungerende statsminister Ariel Henry meldte 12. mars, via Guyanas president, at han gikk av. Dette skjedde etter at USAs utenriksdepartement har bedt om en \u00abovergangsregjering\u00bb for \u00e5 h\u00e5ndtere det politiske kaoset i landet. Andre land i regionen har avholdt et krisem\u00f8te for \u00e5 utforme et rammeverk for denne overgangen.\n </p>\n <h3 class=\"wp-block-heading\">\n  <strong>\n   Paramilit\u00e6re grupper og politisk krise\n  </strong>\n </h3>\n <p>\n  USA peker p\u00e5 \u00abgjengene\u00bb i den karibiske \u00f8ystaten, og sier at disse v\u00e6pnede gruppene skaper kaos. Dette skjer samtidig som nye valg stadig utsettes i Haiti. Vestlige medier sier n\u00e5 at gjengene har overtatt Haitis hovedstad Port-au-Prince. Henrys styre skal n\u00e5 erstattes av et \u00abpresidentr\u00e5d\u00bb, som inkluderer representanter fra politiske koalisjoner, n\u00e6ringslivet, sivilsamfunnet og en religi\u00f8s leder. Myndighetene, som per i dag ikke engang har et mandat etter den gamle statens r\u00e5tne lover, har erkl\u00e6rt unntakstilstand og portforbud p\u00e5 natten.\n </p>\n <p>\n  Forretningsmannen Jovenel Mo\u00efse ble i 2016 valgt som president for Haiti, og han overtok embetet i februar 2017. Han ble valgt i et farseaktig valg, hvor bare 18,11% av de stemmeberettigede deltok. Siden 2018 har det ikke v\u00e6rt noe fungerende parlament i landet, og Mo\u00efse styrte p\u00e5 dekret til han ble drept i et attentat i juli 2021. Ledelsen av landet ble overtatt av \u00abinterrimstatsministeren\u00bb Claude Joseph, f\u00f8r Ariel Henry overtok bare dager senere. Kort sagt har Haiti dermed i flere \u00e5r st\u00e5tt uten valgt politisk lederskap, og med Henrys avgang \u2013 initiert av USA \u2013 blir regimet enda mer korporativistisk, fortsatt uten noe legitimt mandat i henhold til landets lover.\n </p>\n <h3 class=\"wp-block-heading\">\n  <strong>\n   Haitis problem er imperialismen\n  </strong>\n </h3>\n <p>\n  Dr. Jemima Pierre, professor ved University of Columbia i USA, har uttalt til BreakThrough News at Haiti i virkeligheten ikke har et \u00abgjengproblem\u00bb, men et \u00abimperialisme-problem\u00bb. Hun forteller at gjengene p\u00e5 Haiti opprinnelig er strukturert og ledet av medlemmer av herskerklassen p\u00e5 Haiti, og ogs\u00e5 USA-imperialismen. Hun peker blant annet p\u00e5 at flere gjenger har sine baser tett p\u00e5 USAs ambassade, og at volden og kidnappingene gjengene st\u00e5r bak, hovedsakelig har rammet massene i Haiti. Nabolag i hovedstaden har sett seg\n </p>\n <p>\n  Videre sl\u00e5r professoren fast at Haiti har v\u00e6rt under okkupasjon siden 2004, hvor USA-imperialismen initierte et kupp i landet hvor den valgte presidenten ble avsatt, og at denne okkupasjonen er sanksjonert av FN \u2013 at FN fungerer direkte som et redskap for USA overfor Haiti. Hun forteller ogs\u00e5 at USA-imperialismen gjennom ulike intriger skyver karibiske og afrikanske land foran seg. En av deres planer har v\u00e6rt at Kenya skal sende politifolk til Haiti for \u00e5 etablere \u00ablov og orden\u00bb, selv om dette strider mot Kenyas egne lover. Henry var i Kenya for \u00e5 forhandle med Kenya og FN da den nye krisen oppsto, og fikk ikke til \u00e5 vende tilbake til landet.\n </p>\n <h3 class=\"wp-block-heading\">\n  <strong>\n   Reaksjon\u00e6r vold, humanit\u00e6r krise og folkelig motstand\n  </strong>\n </h3>\n <p>\n  V\u00e5re brasilianske kamerater i A Nova Democracia sp\u00f8r seg i en sak om statsministerens avgang vil \u00e5pne for at paramilit\u00e6re grupper griper makta direkte. Kameratene skriver ogs\u00e5 at den nye krisen i Haiti, som \u00f8ker voldsniv\u00e5et sterkt, er et nederlag for imperialismen og de brasilianske generalene. En av de viktigste aksjonene til de v\u00e6pna gruppene var et angrep p\u00e5 et fengsel, hvor de lyktes i \u00e5 frigj\u00f8re 4.000 fanger. I en annen aksjon lyktes de nesten i \u00e5 erobre landets hovedflyplass.\n </p>\n <p>\n  Kameratene skriver at de paramilit\u00e6re gruppene har forent seg p\u00e5 grunnlag av et opprop fra lederen Jimmy \u00abBarbecue\u00bb Charzier, hvor han tok til orde for \u00e5 avslutte rivaliseringen mellom gruppene for \u00e5 kaste statsministeren. Det finnes n\u00e5 en forventning om at det nye \u00abpresidentr\u00e5det\u00bb vil bli nedkjempet av de paramilit\u00e6re gruppene, som forsynes med v\u00e5pen fra USA, s\u00e6rlig fra Florida \u2013 inkludert tunge maskingev\u00e6r, rifler og droner.\n </p>\n <p>\n  Samtidig m\u00f8ter folket konsekvensene av den reaksjon\u00e6re volden, som n\u00e5 brer seg enda mer etter \u00e5rhundrer av imperialistisk innblanding i Haiti. D\u00f8dsratene i Haitis st\u00f8rste slum er n\u00e5 p\u00e5 niv\u00e5 med Syria, sier Leger Uten Grenser, og FN sier landets helsevesen g\u00e5r mot kollaps.\n </p>\n <h3 class=\"wp-block-heading\">\n  <strong>\n   Bakgrunn for krisen\n  </strong>\n </h3>\n <p>\n  Det er USA-imperialismen som hovedsakelig st\u00e5r ansvarlig for situasjonen i Haiti, et land de har ut\u00f8vd dominans over i to \u00e5rhundrer, etter at kolonimakten Frankrike ble kastet ut av revolusjonen i 1804. Den haitiske revolusjonen er en storartet historisk hendelse. For f\u00f8rste gang etter at de europeiske stormaktene koloniserte store deler av verden, og tvang hundretalls millioner afrikanere inn i slaveri, seiret svarte folkemasser i en revolusjon som f\u00f8rte til opprettelsen av en ny stat. Dette vekket voldsomt raseri fra kolonimaktene, og den dag i dag tvinges Haiti til \u00e5 betale \u00aberstatninger\u00bb til Frankrike for \u00abtapet\u00bb av den lukrative kolonien og slavene de holdt der. Den \u00f8konomiske utbyttingen og en lang rekke kupp og attentater organisert av imperialistene, har holdt Haiti nede i dyp fattigdom.\n </p>\n <p>\n  De heltemodige massene har fortsatt sin kamp og motstand uten stans i over 200 \u00e5r. Oppt\u00f8yer og oppr\u00f8r er utviklet igjen og igjen. Folkemassene finner seg ikke i utbyttingen og undertrykkingen, og organiserer seg og kjemper under de hardeste forholdene \u2013 selv da 200.000 mennesker d\u00f8de i jordskjelvet som rammet Haiti i 2010. Det enorme antallet d\u00f8de skyldes helt og holdent fattigdommen og imperialismen. Jordskjelv av samme st\u00f8rrelse f\u00e5r langt fra samme fatale konsekvenser i California eller Japan. Massene har d\u00f8dd som f\u00f8lge av elendige boforhold, manglende kriseberedskap, matmangel, medisinmangel og s\u00e5 videre, ikke av naturkatastrofen i seg selv.\n </p>\n <h3 class=\"wp-block-heading\">\n  <strong>\n   Ny intervensjon og veien til frigj\u00f8ring\n  </strong>\n </h3>\n <p>\n  N\u00e5 skriver de brasilianske kameratene at Brasils president Luiz In\u00e1zio uttaler at det er \u00abn\u00f8dvendig \u00e5 handle raskt i Haiti\u00bb, og at han forrige september \u00f8nsket \u00e5 sende brasiliansk oppr\u00f8rspoliti til Haiti for \u00e5 operere under kenyansk ledelse. Ogs\u00e5 USAs utenriksminister Blinken har snakket med Kenyas president om krisen i Haiti. B\u00e5de Blinken og Luiz In\u00e1zio vil \u00abgjenopprette orden\u00bb, og dette vil i s\u00e5 fall v\u00e6re den tredje utenlandske intervensjonen i Haiti \u2013 hvorav den forrige varte i 12 \u00e5r (fra 2005 til 2017). Brasilianske styrker deltok i denne, og brukte erfaringer fra Haiti i sin egen v\u00e6pnede undertrykking av folket i favelaene i S\u00e3o Paulo og hovedstaden Rio de Janeiro.\n </p>\n <p>\n  Situasjonen i Haiti understreker ogs\u00e5 hvilken krutt\u00f8nne Latin-Amerika er, og hvordan stormsenteret i verdensrevolusjonen har beveget seg til dette kontinentet. Land etter land rystes av stadige kriser, stadig fordyping av forr\u00e5tnelsen i de gamle statene, og stadige folkeoppr\u00f8r. Det var i for eksempel i februar 2020 et stort folkelig oppr\u00f8r i Haiti, og vi har tidligere skrevet opp massive protester og generalstreiker, som s\u00e6rlig har rettet seg mot USAs lakeier som har styrt landet. Historien viser at massene i Haiti aldri gir seg, og at folkets kamp p\u00e5 nytt og p\u00e5 nytt vil reise seg for \u00e5 frigj\u00f8re landet. Det er et brennende behov for \u00e5 rekonstituere Haitis Kommunistiske Parti som et maoistisk parti, for \u00e5 sette proletariatet i ledelsen for folkets kamp, for folkekrig og nydemokratisk revolusjon, som er det eneste som kan sikre massene seier over imperialismen og deres lakeier.\n </p>\n <p>\n  <strong>\n   Se videoer om situasjonen her:\n  </strong>\n </p>\n <figure class=\"wp-block-embed is-type-video is-provider-youtube wp-block-embed-youtube wp-embed-aspect-16-9 wp-has-aspect-ratio\">\n  <div class=\"wp-block-embed__wrapper\">\n   <span class=\"embed-youtube\" style=\"text-align:center; display: block;\">\n    <iframe allowfullscreen=\"true\" class=\"youtube-player\" height=\"653\" sandbox=\"allow-scripts allow-same-origin allow-popups allow-presentation allow-popups-to-escape-sandbox\" src=\"https://www.youtube.com/embed/bxyeolTt2c4?version=3&amp;rel=1&amp;showsearch=0&amp;showinfo=1&amp;iv_load_policy=1&amp;fs=1&amp;hl=nb-NO&amp;autohide=2&amp;wmode=transparent\" style=\"border: 0px; max-width: 100%; max-height: 394px;\" width=\"1160\">\n    </iframe>\n   </span>\n  </div>\n </figure>\n <figure class=\"wp-block-embed is-type-video is-provider-youtube wp-block-embed-youtube wp-embed-aspect-16-9 wp-has-aspect-ratio\">\n  <div class=\"wp-block-embed__wrapper\">\n   <span class=\"embed-youtube\" style=\"text-align:center; display: block;\">\n    <iframe allowfullscreen=\"true\" class=\"youtube-player\" height=\"653\" sandbox=\"allow-scripts allow-same-origin allow-popups allow-presentation allow-popups-to-escape-sandbox\" src=\"https://www.youtube.com/embed/OxrSZtLk7vU?version=3&amp;rel=1&amp;showsearch=0&amp;showinfo=1&amp;iv_load_policy=1&amp;fs=1&amp;hl=nb-NO&amp;autohide=2&amp;wmode=transparent\" style=\"border: 0px; max-width: 100%; max-height: 394px;\" width=\"1160\">\n    </iframe>\n   </span>\n  </div>\n </figure>\n <p>\n  <strong>\n   Les ogs\u00e5:\n  </strong>\n  <br/>\n </p>\n <figure class=\"wp-block-embed is-type-wp-embed is-provider-tjen-folket-media wp-block-embed-tjen-folket-media\">\n  <div class=\"wp-block-embed__wrapper\">\n   <blockquote class=\"wp-embedded-content\" data-secret=\"Rm8A8Z3bWy\" style=\"display: none;\">\n    <a href=\"https://tjen-folket.no/2022/10/22/krise-i-haiti/\">\n     Krise i Haiti\n    </a>\n   </blockquote>\n   <iframe class=\"wp-embedded-content\" data-secret=\"Rm8A8Z3bWy\" frameborder=\"0\" height=\"383\" marginheight=\"0\" marginwidth=\"0\" sandbox=\"allow-scripts\" scrolling=\"no\" security=\"restricted\" src=\"https://tjen-folket.no/2022/10/22/krise-i-haiti/embed/#?secret=FXJ3ZUKq4e#?secret=Rm8A8Z3bWy\" title=\"\u00abKrise i Haiti\u00bb \u2014 Tjen Folket Media\" width=\"600\">\n   </iframe>\n  </div>\n </figure>\n <figure class=\"wp-block-embed is-type-wp-embed is-provider-tjen-folket-media wp-block-embed-tjen-folket-media\">\n  <div class=\"wp-block-embed__wrapper\">\n   <blockquote class=\"wp-embedded-content\" data-secret=\"W8sykynpPs\" style=\"display: none;\">\n    <a href=\"https://tjen-folket.no/2021/07/10/haiti-presidenten-drept-av-leiesoldater/\">\n     Haiti: Presidenten drept av leiesoldater\n    </a>\n   </blockquote>\n   <iframe class=\"wp-embedded-content\" data-secret=\"W8sykynpPs\" frameborder=\"0\" height=\"504\" marginheight=\"0\" marginwidth=\"0\" sandbox=\"allow-scripts\" scrolling=\"no\" security=\"restricted\" src=\"https://tjen-folket.no/2021/07/10/haiti-presidenten-drept-av-leiesoldater/embed/#?secret=vPHm3YWnUh#?secret=W8sykynpPs\" title=\"\u00abHaiti: Presidenten drept av leiesoldater\u00bb \u2014 Tjen Folket Media\" width=\"600\">\n   </iframe>\n  </div>\n </figure>\n <figure class=\"wp-block-embed is-type-wp-embed is-provider-tjen-folket-media wp-block-embed-tjen-folket-media\">\n  <div class=\"wp-block-embed__wrapper\">\n   <blockquote class=\"wp-embedded-content\" data-secret=\"v7v4UjSIyJ\" style=\"display: none;\">\n    <a href=\"https://tjen-folket.no/2019/11/28/haiti-presidenten-trygler-om-hjelp-under-voldsomme-protester/\">\n     Haiti: Presidenten trygler om hjelp under voldsomme protester\n    </a>\n   </blockquote>\n   <iframe class=\"wp-embedded-content\" data-secret=\"v7v4UjSIyJ\" frameborder=\"0\" height=\"277\" marginheight=\"0\" marginwidth=\"0\" sandbox=\"allow-scripts\" scrolling=\"no\" security=\"restricted\" src=\"https://tjen-folket.no/2019/11/28/haiti-presidenten-trygler-om-hjelp-under-voldsomme-protester/embed/#?secret=Q6c5aJo7gz#?secret=v7v4UjSIyJ\" title=\"\u00abHaiti: Presidenten trygler om hjelp under voldsomme protester\u00bb \u2014 Tjen Folket Media\" width=\"600\">\n   </iframe>\n  </div>\n </figure>\n <figure class=\"wp-block-embed is-type-wp-embed is-provider-tjen-folket-media wp-block-embed-tjen-folket-media\">\n  <div class=\"wp-block-embed__wrapper\">\n   <blockquote class=\"wp-embedded-content\" data-secret=\"CtH4R791ib\" style=\"display: none;\">\n    <a href=\"https://tjen-folket.no/2019/10/05/generalstreik-i-haiti/\">\n     Generalstreik i Haiti\n    </a>\n   </blockquote>\n   <iframe class=\"wp-embedded-content\" data-secret=\"CtH4R791ib\" frameborder=\"0\" height=\"547\" marginheight=\"0\" marginwidth=\"0\" sandbox=\"allow-scripts\" scrolling=\"no\" security=\"restricted\" src=\"https://tjen-folket.no/2019/10/05/generalstreik-i-haiti/embed/#?secret=XbLC3kpgYD#?secret=CtH4R791ib\" title=\"\u00abGeneralstreik i Haiti\u00bb \u2014 Tjen Folket Media\" width=\"600\">\n   </iframe>\n  </div>\n </figure>\n <figure class=\"wp-block-embed is-type-wp-embed is-provider-tjen-folket-media wp-block-embed-tjen-folket-media\">\n  <div class=\"wp-block-embed__wrapper\">\n   <blockquote class=\"wp-embedded-content\" data-secret=\"zckM1b3DAP\" style=\"display: none;\">\n    <a href=\"https://tjen-folket.no/2019/02/20/oppror-mot-myndighetene-pa-haiti/\">\n     Oppr\u00f8r mot myndighetene p\u00e5 Haiti\n    </a>\n   </blockquote>\n   <iframe class=\"wp-embedded-content\" data-secret=\"zckM1b3DAP\" frameborder=\"0\" height=\"215\" marginheight=\"0\" marginwidth=\"0\" sandbox=\"allow-scripts\" scrolling=\"no\" security=\"restricted\" src=\"https://tjen-folket.no/2019/02/20/oppror-mot-myndighetene-pa-haiti/embed/#?secret=vMZzEdejG6#?secret=zckM1b3DAP\" title=\"\u00abOppr\u00f8r mot myndighetene p\u00e5 Haiti\u00bb \u2014 Tjen Folket Media\" width=\"600\">\n   </iframe>\n  </div>\n </figure>\n <figure class=\"wp-block-embed is-type-wp-embed is-provider-tjen-folket-media wp-block-embed-tjen-folket-media\">\n  <div class=\"wp-block-embed__wrapper\">\n   <blockquote class=\"wp-embedded-content\" data-secret=\"6uKH7Y3Jlw\" style=\"display: none;\">\n    <a href=\"https://tjen-folket.no/2019/11/09/internasjonal-erklaering-om-opprorene-i-latin-amerika/\">\n     Internasjonal uttalelse om oppr\u00f8rene i Latin-Amerika\n    </a>\n   </blockquote>\n   <iframe class=\"wp-embedded-content\" data-secret=\"6uKH7Y3Jlw\" frameborder=\"0\" height=\"547\" marginheight=\"0\" marginwidth=\"0\" sandbox=\"allow-scripts\" scrolling=\"no\" security=\"restricted\" src=\"https://tjen-folket.no/2019/11/09/internasjonal-erklaering-om-opprorene-i-latin-amerika/embed/#?secret=FA0GLVifug#?secret=6uKH7Y3Jlw\" title=\"\u00abInternasjonal uttalelse om oppr\u00f8rene i Latin-Amerika\u00bb \u2014 Tjen Folket Media\" width=\"600\">\n   </iframe>\n  </div>\n </figure>\n <p>\n  <strong>\n   Referanser:\n  </strong>\n  <strong>\n   <br/>\n  </strong>\n  <a href=\"https://www.nrk.no/urix/gjengar-tatt-over-hovudstaden-_-statsministeren-gar-av-1.16800326\">\n   Gjengar tatt over hovudstaden \u2013 statsministeren g\u00e5r av \u2013 NRK Urix\n   <br/>\n  </a>\n  <a href=\"https://anovademocracia.com.br/haiti-nova-crise-evidencia-fracasso-das-missoes-imperialistas-e-dos-generais-brasileiros/\">\n   Haiti: Nova crise evidencia fracasso das miss\u00f5es imperialistas e dos generais brasileiros\n   <br/>\n  </a>\n  <a href=\"https://www.nrk.no/nyheter/haiti-erklaerer-unntakstilstand-1.16788104\">\n   Haiti erkl\u00e6rer unntakstilstand \u2013 Siste nytt \u2013 NRK\n   <br/>\n  </a>\n  <a href=\"https://www.vg.no/nyheter/utenriks/i/4o5x3V/gjenger-proever-aa-ta-kontroll-over-flyplass-i-haiti\">\n   St\u00e5lsetter seg for drastisk forverring p\u00e5 Haiti\n   <br/>\n  </a>\n  <a href=\"https://nacla.org/haiti-empire-laboratory\">\n   Haiti as Empire\u2019s Laboratory | NACLA\n   <br/>\n  </a>\n  <a href=\"https://therealnews.com/the-kenyan-led-multilateral-invasion-of-haiti-is-a-smokescreen-for-us-imperialism\">\n   The Kenyan-led \u2018multilateral\u2019 invasion of Haiti is a smokescreen for US imperialism\n   <br/>\n  </a>\n  <a href=\"https://www.blackagendareport.com/haiti-20-years-after-coup\">\n   Haiti: 20 Years After the Coup | Black Agenda Report\n   <br/>\n  </a>\n  <a href=\"https://peoplesdispatch.org/2023/09/22/haiti-and-kenya-establish-diplomatic-ties-as-unsc-mulls-deployment-of-controversial-security-support-mission/\">\n   Haiti and Kenya establish diplomatic ties as UNSC mulls deployment of controversial\n   <br/>\n   \u201csecurity support mission\u201d : Peoples Dispatch\n   <br/>\n  </a>\n  <a href=\"https://www.aljazeera.com/news/liveblog/2024/3/12/haiti-live-news-pm-henry-resigns-as-country-spirals-into-chaos\">\n   Haiti updates: PM Ariel Henry tenders resignation amid crisis\n   <br/>\n  </a>\n  <a href=\"https://en.wikipedia.org/wiki/Haiti\">\n   Haiti \u2013 Wikipedia\n   <br/>\n  </a>\n  <a href=\"https://en.wikipedia.org/wiki/Politics_of_Haiti\">\n   Politics of Haiti \u2013 Wikipedia\n   <br/>\n  </a>\n  <a href=\"https://en.wikipedia.org/wiki/Jovenel_Mo%C3%AFse\">\n   Jovenel Mo\u00efse \u2013 Wikipedia\n   <br/>\n  </a>\n  <a href=\"https://en.wikipedia.org/wiki/November_2016_Haitian_presidential_election\">\n   November 2016 Haitian presidential election \u2013 Wikipedia\n  </a>\n </p>\n</section>\n", "source": "https://tjen-folket.no/2024/03/20/haiti-opptoyer-og-imperialistisk-intervensjon/", "type": "article", "title": "Haiti: Oppt\u00f8yer og imperialistisk intervensjon", "description": "Vestlige medier pisker opp opinionen til st\u00f8tte for ny intervensjon i Haiti, men en professor i USA sl\u00e5r fast at Haiti har et \u00abimperialisme-problem\u00bb, ikke et \u00abgjengproblem\u00bb. Dagens krise i Haiti un\u2026", "modified time": "2024-03-18T15:31:38+00:00", "author": ["Tjen Folket Media"], "categories": ["Latin-Amerika"], "source_name": "Tjen Folket"}