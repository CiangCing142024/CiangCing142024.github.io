<html><body>
<div class='article'>
<div class='title'><h1>Anan Yaeesh - from Terni's prison /Italy - 'Resistance is not terrorism!</h1></div>
<hr/>
<div class='metadata'>
<meta property="author" content="maoist"/>
<meta property="description" content="Il 14 marzo si è svolto l’interrogatorio di garanzia di Anan Yaeesh   nella Casa Circondariale di Terni. La prospettazione accusatoria  acco..."/>
<meta property="published_time" content="2024-03-18T15:39:00+08:00"/>
<meta property="images" content="https://blogger.googleusercontent.com/img/b/R29vZ2xl/AVvXsEj8ZxdwBpnAf4R6geGteWOTLVZ3Rmf1VG7Qv-iYQtk_NON41LV2zobec0IOluVQ4F3GU2ELTsla8zGgNY-5XOUlMBrcbntK5eMdsXZKed_-6ZXXdZ89B_CvNIyAq4dX43RwTtzE07yn5uaf5Yn5ViHMSEYv7f4B31pVeucP5RyGofVY5cvhp0VjEqgXv0A/s320/anan-yaeesh.webp"/>
Author: maoist
<br>
Description: Il 14 marzo si è svolto l’interrogatorio di garanzia di Anan Yaeesh   nella Casa Circondariale di Terni. La prospettazione accusatoria  acco...
<br>
Published Time: 2024-03-18T15:39:00+08:00
<br>
Images: <a href="https://blogger.googleusercontent.com/img/b/R29vZ2xl/AVvXsEj8ZxdwBpnAf4R6geGteWOTLVZ3Rmf1VG7Qv-iYQtk_NON41LV2zobec0IOluVQ4F3GU2ELTsla8zGgNY-5XOUlMBrcbntK5eMdsXZKed_-6ZXXdZ89B_CvNIyAq4dX43RwTtzE07yn5uaf5Yn5ViHMSEYv7f4B31pVeucP5RyGofVY5cvhp0VjEqgXv0A/s320/anan-yaeesh.webp">000000.webp</a>
</div>
<div class='content'>
<div class="post-body entry-content" id="post-body-179496779741736272" itemprop="description articleBody">
 <br/>
 <div class="post-body entry-content" id="post-body-5768468683737538341" itemprop="description articleBody">
  <div class="separator" style="clear: both; text-align: center;">
   <a href="https://blogger.googleusercontent.com/img/b/R29vZ2xl/AVvXsEj8ZxdwBpnAf4R6geGteWOTLVZ3Rmf1VG7Qv-iYQtk_NON41LV2zobec0IOluVQ4F3GU2ELTsla8zGgNY-5XOUlMBrcbntK5eMdsXZKed_-6ZXXdZ89B_CvNIyAq4dX43RwTtzE07yn5uaf5Yn5ViHMSEYv7f4B31pVeucP5RyGofVY5cvhp0VjEqgXv0A/s640/anan-yaeesh.webp" style="margin-left: 1em; margin-right: 1em;">
    <img border="0" data-original-height="640" data-original-width="640" height="320" src="https://blogger.googleusercontent.com/img/b/R29vZ2xl/AVvXsEj8ZxdwBpnAf4R6geGteWOTLVZ3Rmf1VG7Qv-iYQtk_NON41LV2zobec0IOluVQ4F3GU2ELTsla8zGgNY-5XOUlMBrcbntK5eMdsXZKed_-6ZXXdZ89B_CvNIyAq4dX43RwTtzE07yn5uaf5Yn5ViHMSEYv7f4B31pVeucP5RyGofVY5cvhp0VjEqgXv0A/s320/anan-yaeesh.webp" srcset="https://blogger.googleusercontent.com/img/b/R29vZ2xl/AVvXsEj8ZxdwBpnAf4R6geGteWOTLVZ3Rmf1VG7Qv-iYQtk_NON41LV2zobec0IOluVQ4F3GU2ELTsla8zGgNY-5XOUlMBrcbntK5eMdsXZKed_-6ZXXdZ89B_CvNIyAq4dX43RwTtzE07yn5uaf5Yn5ViHMSEYv7f4B31pVeucP5RyGofVY5cvhp0VjEqgXv0A/s320/anan-yaeesh.webp" width="320"/>
   </a>
  </div>
  <br/>
  Il 14 marzo si è svolto l’interrogatorio di garanzia di
  <b>
   Anan Yaeesh
  </b>
  nella Casa Circondariale di Terni. La prospettazione accusatoria 
accolta dal GIP del Tribunale dell’Aquila è relativa all’ organizzazione
 di un gruppo terroristico denominato “Brigata Tulkarem”, operante nella
 città di Tulkarem in Cisgiordania, gemmazione delle Brigate dei Martiri
 di al-Aqsa.
  <p>
  </p>
  <p>
   Anan ha rilasciato una lunga e articolata dichiarazione spontanea 
pronunciando un j’accuse nei confronti del carattere squisitamente 
politico dell’indagine. In particolare, ha raccontato la condizione di 
oppressione e violenza subita dal popolo palestinese sottoposto al giogo
 militare israeliano nell’indifferenza della comunità internazionale. Ha
 raccontato la sua storia di giovane palestinese, l’uccisione della sua 
fidanzata ad opera dell’esercito israeliano mentre andavano a scuola, le
 mani sporche del sangue della ragazza, il tentato omicidio di cui è 
stato vittima nel 2006 ad opera di soldati israeliani, gli 11 colpi di 
arma da fuoco da cui è stato raggiunto, l’orrore provato dalla madre 
alla vista del suo ferimento e del conseguente ictus da cui la stessa fu
 raggiunta perdendo per sempre le capacità cognitive, i suoi amici 
uccisi dall’esercito.
  </p>
  <p>
   Ha affermato di rifiutare lo stigma del terrorista per sé e per il 
suo popolo, ha ricordato che tutti i popoli hanno diritto a lottare per 
la loro libertà contro l’esercito invasore, ha paragonato la lotta 
palestinese a quella dell’Italia durante la resistenza, e ha 
sottolineato che, piuttosto, nessun Paese occidentale ha mai tentennato 
nel sostenere l’Ucraina, che fino ad oggi è anche stata armata dello 
stesso occidente. Ha ricordato l’orrore della guerra di Gaza e i 30 mila
 morti palestinesi di cui oltre due terzi donne e bambini, e 
retoricamente chiesto chi sono i terroristi.
  </p>
  <p>
   Ha ricordato inoltre che la lotta per la Palestina si gioca nei 
territori occupati e non altrove, riferendosi con ciò agli articoli di 
giornali che paventavano il pericolo di atti di violenza in Italia. Ha 
concluso dicendo di volere soltanto la pace e la libertà per il proprio 
popolo.
  </p>
  <p>
   <i>
    <b>
     Comitato per la liberazione di Anan Yaeesh
    </b>
   </i>
  </p>
  <p>
   <i>
    <b>
    </b>
   </i>
  </p>
  <p style="text-align: left;">
   <span style="font-family: verdana;">
    Da radio onda rossa
   </span>
  </p>
  <p style="text-align: left;">
   <span style="font-family: verdana;">
    <a href="https://www.ondarossa.info/redazionali/2024/03/no-allestradizione-anan-ancora-carcere">
     https://www.ondarossa.info/redazionali/2024/03/no-allestradizione-anan-ancora-carcere
    </a>
   </span>
  </p>
  <p style="background-color: white; color: #555555; line-height: 1.4em; margin: 0px 0px 1em; padding: 0px; text-align: justify;">
   <span style="font-family: verdana;">
    Con
 l'avvocato Flavio Rossi Albertini approfondiamo la negazione 
dell'estradizione in Israele di Anan Yaeesh da parte della Corte 
d'Appelo di L'Aquila e il procedimento giudiziario che tiene lo tiene 
comunque in carcere e che ha dettato l'arresto di altri due ragazzi 
Palestinesi, Mansour Doghmosh in carcere a Rossano Calabro e Ali Saji 
Rabhi a Ferrara.
   </span>
  </p>
  <p style="background-color: white; color: #555555; line-height: 1.4em; margin: 0px 0px 1em; padding: 0px; text-align: justify;">
   <span style="font-family: verdana;">
    Per scrivergli:
   </span>
  </p>
  <ul style="background-color: white; color: #555555; margin: 0px; padding: 1em;">
   <li style="margin: 0px; padding: 0px; text-align: justify;">
    <span style="font-family: verdana;">
     Anan Yaeesh, casa circondariale di Terni - Strada delle Campore, 32, Terni CAP 05100
    </span>
   </li>
   <li style="margin: 0px; padding: 0px; text-align: justify;">
    <span style="font-family: verdana;">
     Mansour Doghmosh, casa circondariale di Rossano -  Contrada Ciminata, Rossano (CS) CAP 87068
    </span>
   </li>
   <li style="margin: 0px; padding: 0px; text-align: justify;">
    <span style="font-family: verdana;">
     Ali Saji Rabhi, casa circondariale di Ferrara - Via Arginone, 327, Ferrara CAP 44100
    </span>
   </li>
  </ul>
  <br/>
  <p>
   Per scrivergli:
  </p>
  <ul>
   <li>
    Anan Yaeesh, casa circondariale di Terni – Strada delle Campore, 32, Terni CAP 05100
   </li>
   <li>
    Mansour Doghmosh, casa circondariale di Rossano –  Contrada Ciminata, Rossano (CS) CAP 87068
   </li>
   <li>
    Ali Saji Rabhi, casa circondariale di Ferrara – Via Arginone, 327, Ferrara CAP 44100
   </li>
  </ul>
  <div style="clear: both;">
  </div>
 </div>
 <div class="post-footer">
  <div class="post-footer-line post-footer-line-1">
   <span class="post-author vcard">
    Pubblicato da
    <span class="fn" itemprop="author" itemscope="itemscope" itemtype="http://schema.org/Person">
     <a class="g-profile" href="https://www.blogger.com/profile/02414273939115902455" rel="author" title="author profile">
      <span itemprop="name">
       maoist
      </span>
     </a>
    </span>
   </span>
  </div>
 </div>
 <div style="clear: both;">
 </div>
</div>

</div>


<div class='source'><p>Source: <a href="https://maoistroad.blogspot.com/2024/03/anan-yaeesh-from-ternis-prison-italy.html">https://maoistroad.blogspot.com/2024/03/anan-yaeesh-from-ternis-prison-italy.html</a></p></div>
</div>
</body></html>