<html><body>
<div class='article'>
<div class='title'><h1>pc 18 marzo - Milano Manifestazione per Dax: "Fascisti e polizia vi cacceremo via"</h1></div>
<hr/>
<div class='metadata'>
<meta property="author" content="maoist"/>
<meta property="description" content="Milano ha ricordato con una manifestazione, sabato pomeriggio,  Davide Cesare ,  detto Dax, attivista del centro sociale Orso che nel 2003 f..."/>
<meta property="published_time" content="2024-03-18T14:07:00+08:00"/>
<meta property="images" content="https://blogger.googleusercontent.com/img/b/R29vZ2xl/AVvXsEiKBQ-iwEaRWfgGSRzzgz8dtj7Wt98swSSQgbAcJ_ZBGy59XZigrn358CQegG3PlOuHaSQhjpv5dA6Omm1Fh2D53IBR9B4NiK98xBqC3SrIWbZnwpy97K0gnIMmGGXEAII_neDW9ZSUbTMuACMWJ6Pg9U-fRht0SRqbRewXeGJ1B2NNqUVF67wq8E6STK4/s1280/Dax%202-2.jpg"/>
Author: maoist
<br>
Description: Milano ha ricordato con una manifestazione, sabato pomeriggio,  Davide Cesare ,  detto Dax, attivista del centro sociale Orso che nel 2003 f...
<br>
Published Time: 2024-03-18T14:07:00+08:00
<br>
Images: <a href="https://blogger.googleusercontent.com/img/b/R29vZ2xl/AVvXsEiKBQ-iwEaRWfgGSRzzgz8dtj7Wt98swSSQgbAcJ_ZBGy59XZigrn358CQegG3PlOuHaSQhjpv5dA6Omm1Fh2D53IBR9B4NiK98xBqC3SrIWbZnwpy97K0gnIMmGGXEAII_neDW9ZSUbTMuACMWJ6Pg9U-fRht0SRqbRewXeGJ1B2NNqUVF67wq8E6STK4/s1280/Dax%202-2.jpg">000000.jpg</a>
</div>
<div class='content'>
<div class="post-body entry-content" id="post-body-5241977918004588695" itemprop="description articleBody">
 <p>
 </p>
 <div class="separator" style="clear: both; text-align: center;">
  <a href="https://blogger.googleusercontent.com/img/b/R29vZ2xl/AVvXsEiKBQ-iwEaRWfgGSRzzgz8dtj7Wt98swSSQgbAcJ_ZBGy59XZigrn358CQegG3PlOuHaSQhjpv5dA6Omm1Fh2D53IBR9B4NiK98xBqC3SrIWbZnwpy97K0gnIMmGGXEAII_neDW9ZSUbTMuACMWJ6Pg9U-fRht0SRqbRewXeGJ1B2NNqUVF67wq8E6STK4/s1280/Dax%202-2.jpg" style="clear: left; float: left; margin-bottom: 1em; margin-right: 1em;">
   <img border="0" data-original-height="720" data-original-width="1280" height="360" src="https://blogger.googleusercontent.com/img/b/R29vZ2xl/AVvXsEiKBQ-iwEaRWfgGSRzzgz8dtj7Wt98swSSQgbAcJ_ZBGy59XZigrn358CQegG3PlOuHaSQhjpv5dA6Omm1Fh2D53IBR9B4NiK98xBqC3SrIWbZnwpy97K0gnIMmGGXEAII_neDW9ZSUbTMuACMWJ6Pg9U-fRht0SRqbRewXeGJ1B2NNqUVF67wq8E6STK4/s1280/Dax%202-2.jpg" srcset="https://blogger.googleusercontent.com/img/b/R29vZ2xl/AVvXsEiKBQ-iwEaRWfgGSRzzgz8dtj7Wt98swSSQgbAcJ_ZBGy59XZigrn358CQegG3PlOuHaSQhjpv5dA6Omm1Fh2D53IBR9B4NiK98xBqC3SrIWbZnwpy97K0gnIMmGGXEAII_neDW9ZSUbTMuACMWJ6Pg9U-fRht0SRqbRewXeGJ1B2NNqUVF67wq8E6STK4/s1280/Dax%202-2.jpg" width="640"/>
  </a>
 </div>
 <br/>
 Milano ha ricordato con una manifestazione, sabato pomeriggio,
 <a href="https://www.milanotoday.it/tag/dax/">
  Davide Cesare
 </a>
 ,
 detto Dax, attivista del centro sociale Orso che nel 2003 fu ucciso 
fuori da un pub a Milano da Federico, Mattia e Giorgio Morbi, fratelli e
 papà dalle simpatie di estrema destra. Per quella che fu ribattezzata 
la notte nera di Milano - al San Paolo, dove Dax morì, ci furono scontri
 tra antagonisti e forze dell'ordine - è stata organizzata una giornata 
dedicata al giovane, che ogni anno viene ricordato dai movimenti riuniti
 sotto la sigla "Dax resiste".
 <p>
 </p>
 <p>
  In centinaia, tra attivisti dei centri sociali e sigle antagoniste, 
hanno partecipato al corteo. Il serpentone, come ogni anno, è passato da
 via Brioschi angolo Zamenhof (Porta Ticinese), dove il giovane era 
stato
  <span>
  </span>
 </p>
 <a name="more">
 </a>
 ucciso, verso San Vittore. Tanti gli slogan contro le forze 
dell'ordine e l'estrema destra - "Fascisti e polizia, dai nostri 
quartieri vi cacceremo via" - e molte le bandiere per la Palestina. Sono
 state vandalizzate e imbrattate le vetrine di un supermercato e di una 
banca.
 <p>
 </p>
 <p>
  "Anche quest’anno teniamo viva la nostra lotta contro un capitalismo che
 è al collasso, che vede la proliferazione di guerre imperialiste e 
strette securitarie sostenute dai partiti neofascisti in ascesa in tutto
 il territorio europeo. In Italia, a determinare la situazione attuale 
sono state le politiche privatistiche del Pd e dei governi precedenti, 
che hanno allargato la forbice sociale e posto le basi economiche per il
 successo dei populismi di estrema destra. In questo contesto, la 
propaganda islamofoba con la quale i media distorcono il genocidio del 
popolo Palestinese e chiamano 'terrorista' la sua resistenza 
all’occupazione  israelo occidentale è un subdolo tentativo di 
scoraggiare la costruzione di una coscienza antagonista 
internazionalista",
  <br/>
 </p>
 <div style="clear: both;">
 </div>
</div>

</div>


<div class='source'><p>Source: <a href="https://proletaricomunisti.blogspot.com/2024/03/pc-18-marzo-milano-manifestazione-per.html">https://proletaricomunisti.blogspot.com/2024/03/pc-18-marzo-milano-manifestazione-per.html</a></p></div>
</div>
</body></html>