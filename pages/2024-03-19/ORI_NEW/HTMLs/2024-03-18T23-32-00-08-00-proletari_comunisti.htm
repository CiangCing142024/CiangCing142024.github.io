<html><body>
<div class='article'>
<div class='title'><h1>pc 18 marzo - Palermo - Contro il reclutamento alla guerra imperialista di studenti, studentesse e giovani</h1></div>
<hr/>
<div class='metadata'>
<meta property="author" content="maoist"/>
<meta property="description" content="Contro il “Forum Internazionale per la Pace, la Sicurezza e la Prosperità”  organizzato a Palermo dal 17 al 20 marzo 2024, rivolto principal..."/>
<meta property="published_time" content="2024-03-18T23:32:00+08:00"/>
<meta property="images" content="https://blogger.googleusercontent.com/img/b/R29vZ2xl/AVvXsEiVI1kFEqnJIgmcSyPOjKOBz2Q8n5z9_RvTGHtV4XQjJWZvIMTKzt0SiQJRmmqzCYHM-JT2_XTI_uUmX-tpdepgwmSNv-HMbNWffQxZKrKE5urOgUbyRZK0fmt7VVo_mCZ-gZzTqT24JqfsWsdf0anxUfIWnwhGnoT2G7puUY4tDE_hnR5YwIKvzTEfuqd_/s367/images.jpg"/>
Author: maoist
<br>
Description: Contro il “Forum Internazionale per la Pace, la Sicurezza e la Prosperità”  organizzato a Palermo dal 17 al 20 marzo 2024, rivolto principal...
<br>
Published Time: 2024-03-18T23:32:00+08:00
<br>
Images: <a href="https://blogger.googleusercontent.com/img/b/R29vZ2xl/AVvXsEiVI1kFEqnJIgmcSyPOjKOBz2Q8n5z9_RvTGHtV4XQjJWZvIMTKzt0SiQJRmmqzCYHM-JT2_XTI_uUmX-tpdepgwmSNv-HMbNWffQxZKrKE5urOgUbyRZK0fmt7VVo_mCZ-gZzTqT24JqfsWsdf0anxUfIWnwhGnoT2G7puUY4tDE_hnR5YwIKvzTEfuqd_/s367/images.jpg">000000.jpg</a>
</div>
<div class='content'>
<div class="post-body entry-content" id="post-body-1948041425452893417" itemprop="description articleBody">
 <div>
  <span>
   <b>
    Contro il “Forum Internazionale per la Pace, la Sicurezza e la Prosperità”
   </b>
  </span>
 </div>
 <div>
  <span>
   <div class="separator" style="clear: both; text-align: center;">
    <a href="https://blogger.googleusercontent.com/img/b/R29vZ2xl/AVvXsEiVI1kFEqnJIgmcSyPOjKOBz2Q8n5z9_RvTGHtV4XQjJWZvIMTKzt0SiQJRmmqzCYHM-JT2_XTI_uUmX-tpdepgwmSNv-HMbNWffQxZKrKE5urOgUbyRZK0fmt7VVo_mCZ-gZzTqT24JqfsWsdf0anxUfIWnwhGnoT2G7puUY4tDE_hnR5YwIKvzTEfuqd_/s367/images.jpg" imageanchor="1" style="margin-left: 1em; margin-right: 1em;">
     <img border="0" data-original-height="137" data-original-width="367" height="119" src="https://blogger.googleusercontent.com/img/b/R29vZ2xl/AVvXsEiVI1kFEqnJIgmcSyPOjKOBz2Q8n5z9_RvTGHtV4XQjJWZvIMTKzt0SiQJRmmqzCYHM-JT2_XTI_uUmX-tpdepgwmSNv-HMbNWffQxZKrKE5urOgUbyRZK0fmt7VVo_mCZ-gZzTqT24JqfsWsdf0anxUfIWnwhGnoT2G7puUY4tDE_hnR5YwIKvzTEfuqd_/s367/images.jpg" srcset="https://blogger.googleusercontent.com/img/b/R29vZ2xl/AVvXsEiVI1kFEqnJIgmcSyPOjKOBz2Q8n5z9_RvTGHtV4XQjJWZvIMTKzt0SiQJRmmqzCYHM-JT2_XTI_uUmX-tpdepgwmSNv-HMbNWffQxZKrKE5urOgUbyRZK0fmt7VVo_mCZ-gZzTqT24JqfsWsdf0anxUfIWnwhGnoT2G7puUY4tDE_hnR5YwIKvzTEfuqd_/s367/images.jpg" width="320"/>
    </a>
   </div>
   <br/>
  </span>
 </div>
 <div>
  organizzato a Palermo dal 17 al 20 marzo 2024, rivolto principalmente a studenti e studentesse delle scuole superiori e dell’università, che ha in programma tante e variegate manifestazioni che hanno come oggetto la guerra ma che sono coperte dal nome accattivante di “pace”.
 </div>
 <div>
  <br/>
 </div>
 <div>
  L’uso di nomi “accattivanti”, “neutrali” è ormai la norma: i paesi imperialisti con a capo gli Stati Uniti (sempre affiancati dall’imperialismo italiano) hanno chiamato le guerre “missioni di pace”, “operazioni di polizia internazionale”, “guerra umanitaria”! “Libertà duratura” (Enduring freedom)…
 </div>
 <div>
  <br/>
 </div>
 <div>
  A smentire le loro parole sono gli stessi organizzatori del Forum quando dichiarano che mirano a coinvolgere “rappresentanti del sistema giudiziario, dell'ordine pubblico e della professione delle armi” che vogliono esplorare “in modo collaborativo il ruolo delle forze armate, delle istituzioni dell'ordine pubblico e della giustizia nel creare le basi per una fiorente comunità globale basata sulla pace e sulla prosperità”.
 </div>
 <div>
  <br/>
 </div>
 <div>
  Altro che “pace e prosperità”! questa iniziativa si inserisce in un contesto che già vede studenti
  <span>
   <a name="more">
   </a>
  </span>
  impegnati, anche attraverso la cosiddetta alternanza scuola-lavoro, nell’“alzabandiera”, negli incontri nelle scuole con le “forze dell’ordine”, nelle visite guidate nelle caserme, nelle basi come Sigonella, negli aeroporti militari per imparare a pilotare aerei da guerra… e ha di fatto lo scopo di spingere studenti, studentesse e giovani ad arruolarsi nei vari corpi dell’esercito.
 </div>
 <div>
  <br/>
 </div>
 <div>
  Un “Forum” per l’indottrinamento, quindi, di “conquista dei cuori e delle menti” dei giovani, come da manuale di guerra, proprio per rendere la guerra imperialista un fatto accettabile non più solo la “guerra mondiale a pezzi” come la chiama il papa, ma anche la guerra totale e perfino esplicitamente nucleare.
 </div>
 <div>
  <br/>
 </div>
 <div>
  Il governo italiano ha di fatto già trascinato il Paese nella guerra in corso con soldi e armi come quella combattuta in Ucraina, tra i diversi imperialismi, per interposta persona! o nella guerra contro il popolo palestinese con il suo sostegno allo Stato nazisionista di Israele che sta portando avanti un genocidio; ma anche con l’invio di navi da guerra nel Mar Rosso contro lo Yemen, o della portaerei Cavour insieme ad altre 5 navi militari nel Mar cinese meridionale… e i morti, i feriti e la distruzione che tutto questo causa è sotto gli occhi di tutti quotidianamente!
 </div>
 <div>
  <br/>
 </div>
 <div>
  È un caso che queste iniziative si tengano in Sicilia? che è già una “portaerei al centro del Mediterraneo” piena zeppa di basi militari; questo “Forum” guerrafondaio, al quale hanno dato il loro sostegno tante istituzioni, come la Regione Sicilia e l’Ufficio scolastico regionale, deve essere innanzi tutto smascherato come aperta propaganda per la guerra, anche perché fa carta straccia ancora una volta dell’articolo 11 della Costituzione che è chiarissimo: “L’Italia ripudia la guerra come mezzo di risoluzione delle controversie internazionali”, e con l’art.11 si fa carta straccia di tutto il diritto che disciplina i rapporti internazionali fra Stati.
 </div>
 <div>
  <br/>
 </div>
 <div>
  La necessità dello smascheramento delle iniziative del governo e dell’esercito va di pari passo con le mobilitazioni contro la guerra imperialista che vanno continuate, allargate e rafforzate.
 </div>
 <div>
  <br/>
 </div>
 <div>
  Slai Cobas per il sindacato di classe
 </div>
 <div>
  Via M. Cipolla, 93 Palermo
 </div>
 <div style="clear: both;">
 </div>
</div>

</div>


<div class='source'><p>Source: <a href="https://proletaricomunisti.blogspot.com/2024/03/pc-18-marzo-palermo-contro-il.html">https://proletaricomunisti.blogspot.com/2024/03/pc-18-marzo-palermo-contro-il.html</a></p></div>
</div>
</body></html>