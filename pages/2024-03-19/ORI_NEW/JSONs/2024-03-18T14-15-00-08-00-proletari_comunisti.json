{"title": "pc 18 marzo - Anan dal carcere di Terni: \u201cLa resistenza non \u00e8 terrorismo", "published time": "2024-03-18T14:15:00+08:00", "images": ["https://blogger.googleusercontent.com/img/b/R29vZ2xl/AVvXsEj8ZxdwBpnAf4R6geGteWOTLVZ3Rmf1VG7Qv-iYQtk_NON41LV2zobec0IOluVQ4F3GU2ELTsla8zGgNY-5XOUlMBrcbntK5eMdsXZKed_-6ZXXdZ89B_CvNIyAq4dX43RwTtzE07yn5uaf5Yn5ViHMSEYv7f4B31pVeucP5RyGofVY5cvhp0VjEqgXv0A/s640/anan-yaeesh.webp"], "content": "<div class=\"post-body entry-content\" id=\"post-body-5768468683737538341\" itemprop=\"description articleBody\">\n <div class=\"separator\" style=\"clear: both; text-align: center;\">\n  <a href=\"https://blogger.googleusercontent.com/img/b/R29vZ2xl/AVvXsEj8ZxdwBpnAf4R6geGteWOTLVZ3Rmf1VG7Qv-iYQtk_NON41LV2zobec0IOluVQ4F3GU2ELTsla8zGgNY-5XOUlMBrcbntK5eMdsXZKed_-6ZXXdZ89B_CvNIyAq4dX43RwTtzE07yn5uaf5Yn5ViHMSEYv7f4B31pVeucP5RyGofVY5cvhp0VjEqgXv0A/s640/anan-yaeesh.webp\" style=\"margin-left: 1em; margin-right: 1em;\">\n   <img border=\"0\" data-original-height=\"640\" data-original-width=\"640\" height=\"320\" src=\"https://blogger.googleusercontent.com/img/b/R29vZ2xl/AVvXsEj8ZxdwBpnAf4R6geGteWOTLVZ3Rmf1VG7Qv-iYQtk_NON41LV2zobec0IOluVQ4F3GU2ELTsla8zGgNY-5XOUlMBrcbntK5eMdsXZKed_-6ZXXdZ89B_CvNIyAq4dX43RwTtzE07yn5uaf5Yn5ViHMSEYv7f4B31pVeucP5RyGofVY5cvhp0VjEqgXv0A/s640/anan-yaeesh.webp\" srcset=\"https://blogger.googleusercontent.com/img/b/R29vZ2xl/AVvXsEj8ZxdwBpnAf4R6geGteWOTLVZ3Rmf1VG7Qv-iYQtk_NON41LV2zobec0IOluVQ4F3GU2ELTsla8zGgNY-5XOUlMBrcbntK5eMdsXZKed_-6ZXXdZ89B_CvNIyAq4dX43RwTtzE07yn5uaf5Yn5ViHMSEYv7f4B31pVeucP5RyGofVY5cvhp0VjEqgXv0A/s640/anan-yaeesh.webp\" width=\"320\"/>\n  </a>\n </div>\n <br/>\n l 14 marzo si \u00e8 svolto l\u2019interrogatorio di garanzia di\n <strong>\n  Anan Yaeesh\n </strong>\n nella Casa Circondariale di Terni. La prospettazione accusatoria \naccolta dal GIP del Tribunale dell\u2019Aquila \u00e8 relativa all\u2019 organizzazione\n di un gruppo terroristico denominato \u201cBrigata Tulkarem\u201d, operante nella\n citt\u00e0 di Tulkarem in Cisgiordania, gemmazione delle Brigate dei Martiri\n di al-Aqsa.\n <p>\n </p>\n <p>\n  Anan ha rilasciato una lunga e articolata dichiarazione spontanea \npronunciando un j\u2019accuse nei confronti del carattere squisitamente \npolitico dell\u2019indagine. In particolare, ha raccontato la condizione di \noppressione e violenza subita dal popolo palestinese sottoposto al giogo\n militare israeliano nell\u2019indifferenza della comunit\u00e0 internazionale. Ha\n raccontato la sua storia di giovane palestinese, l\u2019uccisione della sua \nfidanzata ad opera dell\u2019esercito israeliano mentre andavano a scuola, le\n mani sporche del sangue della ragazza, il tentato omicidio di cui \u00e8 \nstato vittima nel 2006 ad opera di soldati\n  <span>\n  </span>\n </p>\n <a name=\"more\">\n </a>\n israeliani, gli 11 colpi di \narma da fuoco da cui \u00e8 stato raggiunto, l\u2019orrore provato dalla madre \nalla vista del suo ferimento e del conseguente ictus da cui la stessa fu\n raggiunta perdendo per sempre le capacit\u00e0 cognitive, i suoi amici \nuccisi dall\u2019esercito.\n <p>\n </p>\n <p>\n  Ha affermato di rifiutare lo stigma del terrorista per s\u00e9 e per il \nsuo popolo, ha ricordato che tutti i popoli hanno diritto a lottare per \nla loro libert\u00e0 contro l\u2019esercito invasore, ha paragonato la lotta \npalestinese a quella dell\u2019Italia durante la resistenza, e ha \nsottolineato che, piuttosto, nessun Paese occidentale ha mai tentennato \nnel sostenere l\u2019Ucraina, che fino ad oggi \u00e8 anche stata armata dello \nstesso occidente. Ha ricordato l\u2019orrore della guerra di Gaza e i 30 mila\n morti palestinesi di cui oltre due terzi donne e bambini, e \nretoricamente chiesto chi sono i terroristi.\n </p>\n <p>\n  Ha ricordato inoltre che la lotta per la Palestina si gioca nei \nterritori occupati e non altrove, riferendosi con ci\u00f2 agli articoli di \ngiornali che paventavano il pericolo di atti di violenza in Italia. Ha \nconcluso dicendo di volere soltanto la pace e la libert\u00e0 per il proprio \npopolo.\n </p>\n <p>\n  <em>\n   <strong>\n    Comitato per la liberazione di Anan Yaeesh\n   </strong>\n  </em>\n </p>\n <p>\n  Per scrivergli:\n </p>\n <ul>\n  <li>\n   Anan Yaeesh, casa circondariale di Terni \u2013 Strada delle Campore, 32, Terni CAP 05100\n  </li>\n  <li>\n   Mansour Doghmosh, casa circondariale di Rossano \u2013\u00a0 Contrada Ciminata, Rossano (CS) CAP 87068\n  </li>\n  <li>\n   Ali Saji Rabhi, casa circondariale di Ferrara \u2013 Via Arginone, 327, Ferrara CAP 44100\n  </li>\n </ul>\n <div style=\"clear: both;\">\n </div>\n</div>\n", "pdf_content": null, "pdf_links": [], "description": "l 14 marzo si \u00e8 svolto l\u2019interrogatorio di garanzia di Anan Yaeesh   nella Casa Circondariale di Terni. La prospettazione accusatoria  accol...", "author": ["maoist"], "source": "https://proletaricomunisti.blogspot.com/2024/03/pc-18-marzo-anan-dal-carcere-di-terni.html", "source_name": "proletari comunisti"}