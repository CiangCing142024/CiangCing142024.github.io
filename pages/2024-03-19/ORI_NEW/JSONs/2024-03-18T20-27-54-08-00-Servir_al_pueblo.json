{"published time": "2024-03-18T20:27:54+08:00", "images": ["https://serviralpuebloperiodico.files.wordpress.com/2024/03/boicot-catalunya-final-1.png"], "content": "<div class=\"entry-content wp-block-post-content is-layout-constrained wp-container-core-post-content-is-layout-1 wp-block-post-content-is-layout-constrained\">\n <p class=\"has-text-align-right has-foreground-color has-text-color has-link-color wp-elements-8bf34a23695e8c06963e434c70a54475\">\n  18/03/2024\n </p>\n <p class=\"has-text-align-right has-foreground-color has-text-color has-link-color wp-elements-39a62c2e877ce9d8a38da214ceaf3b08\">\n  Article enviat per un col\u00b7laborador\n </p>\n <figure class=\"wp-block-image size-large\">\n  <img alt=\"\" class=\"wp-image-7862\" data-attachment-id=\"7862\" data-comments-opened=\"1\" data-image-caption=\"\" data-image-description=\"\" data-image-meta='{\"aperture\":\"0\",\"credit\":\"\",\"camera\":\"\",\"caption\":\"\",\"created_timestamp\":\"0\",\"copyright\":\"\",\"focal_length\":\"0\",\"iso\":\"0\",\"shutter_speed\":\"0\",\"title\":\"\",\"orientation\":\"0\"}' data-image-title=\"boicot-catalunya-final-1\" data-large-file=\"https://serviralpuebloperiodico.files.wordpress.com/2024/03/boicot-catalunya-final-1.png?w=778\" data-medium-file=\"https://serviralpuebloperiodico.files.wordpress.com/2024/03/boicot-catalunya-final-1.png?w=228\" data-orig-file=\"https://serviralpuebloperiodico.files.wordpress.com/2024/03/boicot-catalunya-final-1.png\" data-orig-size=\"1216,1600\" data-permalink=\"https://serviralpuebloperiodico.wordpress.com/2024/03/18/avancament-electoral-a-catalunya-rebutjar-il%c2%b7lusions-i-preparar-se-per-a-la-lluita-boicot-a-la-farsa-electoral/boicot-catalunya-final-1/\" height=\"1023\" sizes=\"(max-width: 778px) 100vw, 778px\" src=\"https://serviralpuebloperiodico.files.wordpress.com/2024/03/boicot-catalunya-final-1.png\" srcset=\"https://serviralpuebloperiodico.files.wordpress.com/2024/03/boicot-catalunya-final-1.png\" width=\"778\"/>\n  <figcaption class=\"wp-element-caption\">\n   <em>\n    Explicaci\u00f3 de la vinyeta: el maoisme, encarnat en Lenin, escombra Catalunya de pol\u00edtics burgesos (Carles Puigdemont, Oriol Junqueras, Salvador Illa, Miquel Iceta, Ada Colau) i reaccionaris de tota classe (Gu\u00e0rdia Civil, Antidisturbis, Feixistes). La destrucci\u00f3 del vell m\u00f3n porta les banderes del dem\u00e0: la Catalunya socialista federada en la Rep\u00fablica Socialista espanyola amb la bandera vermella del comunisme en el centre.\n   </em>\n  </figcaption>\n </figure>\n <p class=\"has-foreground-color has-text-color has-link-color wp-elements-161a44cec262b579d691f0d590bcd814\">\n  El President de la Generalitat Pere Aragon\u00e8s va anunciar, el dimecres passat 13 de mar\u00e7, que les eleccions auton\u00f2miques s\u2019avan\u00e7aven al pr\u00f2xim 12 de maig. Quin ha de ser l\u2019opini\u00f3 dels revolucionaris sobre aquest tema? Amb aquest article d\u2019opini\u00f3 pretenem aclarir algunes q\u00fcestions fonamentals.\n </p>\n <h2 class=\"wp-block-heading has-text-align-center has-foreground-color has-text-color has-link-color wp-elements-72a51703c18eba7af72403dfd06babe0\">\n  <strong>\n   Els partits de la burgesia catalana han tra\u00eft una vegada i una altra al proletariat i poble catal\u00e0\n  </strong>\n </h2>\n <p class=\"has-foreground-color has-text-color has-link-color wp-elements-aeb03633ba470750709857322ec7ec04\">\n  El torrent de mobilitzaci\u00f3 i f\u00faria del moviment d\u2019alliberament nacional catal\u00e0, el salt qualitatiu del qual vam veure l\u20191 d\u2019octubre de 2017 amb la realitzaci\u00f3 del refer\u00e8ndum declarat il\u00b7legal per l\u2019Estat espanyol -i la seva posterior repressi\u00f3-, no ha condu\u00eft a res.\n </p>\n <p class=\"has-foreground-color has-text-color has-link-color wp-elements-1143931a31cce6d1cc881a0c71e228d2\">\n  Els pol\u00edtics burgesos catalans han tra\u00eft al poble catal\u00e0 una vegada i una altra. Han governat de la mateixa forma que els pol\u00edtics representants de la burgesia imperialista espanyola. La pol\u00edtica de la Generalitat de Catalunya, (Junts, ERC, i PSC, fins i tot les CUP) front l\u2019augment de l\u2019IPC i de preus ha estat la mateixa: cap. La pol\u00edtica per a l\u2019habitatge ha estat la mateixa: permetre la gentrificaci\u00f3 dels centres urbans, permetre l\u2019increment abusiu dels lloguers, desnonar a les fam\u00edlies m\u00e9s pobres i desallotjar centres socials. La pol\u00edtica sanit\u00e0ria ha estat la mateixa: privatitzaci\u00f3 i retallada de recursos. La pol\u00edtica de drets democr\u00e0tics ha estat la mateixa: reprimir mobilitzacions i atacar/torturar presos pol\u00edtics. La pol\u00edtica educativa ha estat la mateixa: permetre l\u2019avan\u00e7 de la concertada i privada, retallar recursos i atacar drets laborals del professorat. Amb una m\u00e0 abanderaven falsament el dret a una educaci\u00f3 en catal\u00e0 mentre que amb l\u2019altra colpejaven l\u2019educaci\u00f3. La pol\u00edtica internacional amb l\u2019Estat d\u2019Israel ha estat la mateixa: negaci\u00f3 constant del dret a existir i defensar-se de Palestina. La pol\u00edtica migrat\u00f2ria ha estat igual\u2026 fins i tot pitjor! Els abusos de la Gu\u00e0rdia Urbana de Barcelona i els Mossos d\u2019Esquadra en tota Catalunya s\u00f3n notables. I un llarg etc\u00e8tera en totes les pol\u00edtiques espec\u00edfiques del govern.\n </p>\n <p class=\"has-foreground-color has-text-color has-link-color wp-elements-cc09aa94770de3fcd2924de5c1f1a137\">\n  \u201c\n  <em>\n   Encara sort que governen els nostres i no el PP i Vox\n  </em>\n  \u201d diuen en les tert\u00falies de TV3. La realitat \u00e9s que ERC, Junts i PSC governen exactament igual que PSOE, PP i Vox. Els pol\u00edtics burgesos catalans s\u00f3n enemics de classe del proletariat i enemics del poble. Busquen la independ\u00e8ncia nom\u00e9s per als seus interessos econ\u00f2mics, no dubten a aixafar al proletariat i els dona absolutament igual la llengua i cultura catalana.\n </p>\n <h2 class=\"wp-block-heading has-text-align-center has-foreground-color has-text-color has-link-color wp-elements-f2024592c9241e987232c01816abf431\">\n  <strong>\n   <strong>\n    El moviment d\u2019alliberament nacional davant la cru\u00eflla:\n    <br/>\n    seguir el cam\u00ed burg\u00e8s o el cam\u00ed proletari?\n   </strong>\n  </strong>\n </h2>\n <p class=\"has-foreground-color has-text-color has-link-color wp-elements-f43493472d17fd5e0b920c8f9239bb06\">\n  Hi ha dos camins en el moviment d\u2019alliberament nacional catal\u00e0: el cam\u00ed burg\u00e8s i el cam\u00ed proletari. Els dos camins s\u00f3n completament diferents en interessos de classe, en m\u00e8tode i objectius.\n </p>\n <p class=\"has-foreground-color has-text-color has-link-color wp-elements-b75e27f6836f8066f31e5df2a2a48035\">\n  El cam\u00ed burg\u00e8s serveix a la burgesia catalana, que busca la independ\u00e8ncia de Catalunya de l\u2019Estat espanyol per a convertir-se ella mateixa en imperialista, continuar oprimint al seu propi poble i fer el salt a oprimir a altres pobles del m\u00f3n. El cam\u00ed burg\u00e8s mant\u00e9 al proletariat i al poble en la pobresa, com l\u2019ha fet durant segles. Pujada de preus i augment de l\u2019IPC, explotaci\u00f3 laboral, pujada dels lloguers, desnonaments i viol\u00e8ncia policial, etc. Els pol\u00edtics burgesos catalans a Barcelona han governat de la mateixa forma que els pol\u00edtics burgesos espanyols a Madrid. El cam\u00ed burg\u00e8s insta les masses a participar en la farsa electoral, busquen apagar l\u2019anhel del poble per drets i llibertats democr\u00e0tiques i difon racisme i xovinisme contra els pobles (tant el poble espanyol com de les nacions oprimides d\u2019Am\u00e8rica Llatina, \u00c0frica i \u00c0sia).\n </p>\n <p class=\"has-foreground-color has-text-color has-link-color wp-elements-069fbb5132c7874fe713c0d5c1c1df39\">\n  El cam\u00ed proletari serveix al proletariat i a altres capes democr\u00e0tiques que formen el poble catal\u00e0 (petita burgesia democr\u00e0tica, petits pagesos, artesans i semiproletaris, etc.), que defensa el dret d\u2019autodeterminaci\u00f3 i separaci\u00f3 de les nacions amb ungles i dents, i combat fero\u00e7ment el xovinisme espanyol contra la llengua i cultura catalana. El cam\u00ed proletari cerca l\u2019emancipaci\u00f3 del proletariat, destruint l\u2019Estat burg\u00e8s opressor -sigui l\u2019espanyol o un hipot\u00e8tic Estat catal\u00e0- per a construir el socialisme, l\u2019Estat proletari. El cam\u00ed proletari crida a l\u2019internacionalisme proletari i lluita comuna del proletariat de les nacions de l\u2019Estat espanyol (Espanya, Catalunya, Euskadi, Galiza) per a lluitar contra el mateix enemic, l\u2019Estat imperialista espanyol, amb la perspectiva d\u2019una Rep\u00fablica Socialista federada de nacions i pobles inspirant-se en la gran i heroica Uni\u00f3 Sovi\u00e8tica. Si el cam\u00ed burg\u00e8s crida a participar en les eleccions i legitimar l\u2019Estat burg\u00e8s, el cam\u00ed proletari crida a rebutjar falses il\u00b7lusions parlament\u00e0ries i preparar-se per als combats presents i els que estan per venir.\n </p>\n <h2 class=\"wp-block-heading has-text-align-center has-foreground-color has-text-color has-link-color wp-elements-04f4077effc227daff701bf2abf77fc9\">\n  <strong>\n   Boicot a la farsa electoral!\n  </strong>\n </h2>\n <p class=\"has-foreground-color has-text-color has-link-color wp-elements-215df19deb8c1176bae2ce089651d77d\">\n  Durant els \u00faltims anys, els revisionistes i oportunistes de tota mena han fet una crida a les masses a participar en la farsa electoral, a bolcar les seves reivindicacions pol\u00edtics en el parlament i a seguir pel cam\u00ed burg\u00e8s. El cam\u00ed burg\u00e8s sol serveix a l\u2019a burgesia. No es pot canviar l\u2019Estat burg\u00e8s des de dins, no es pot canviar una m\u00e0quina d\u2019opressi\u00f3 des de dins. Molt menys es pot aconseguir la independ\u00e8ncia participant dins de les institucions de l\u2019Estat espanyol (Generalitat, Diputacions, Ajuntaments\u2026) i sent part d\u2019ell.\n </p>\n <p class=\"has-foreground-color has-text-color has-link-color wp-elements-43eae1658b170b70beac9f33ffbf6e50\">\n  En un article publicat a\n  <em>\n   <a href=\"https://serviralpuebloperiodico.wordpress.com/2023/07/18/tres-preguntas-y-respuestas-sobre-el-boicot-electoral-al-23j/\">\n    Servir al Pueblo\n   </a>\n  </em>\n  es va explicar, de manera sintetitzada, per qu\u00e8 aplicar el boicot. Ho reprodu\u00efm \u00edntegrament:\n </p>\n <p class=\"has-foreground-color has-text-color has-link-color wp-elements-0f77d3c55d38630b0fbe4f8ff1ca29d5\">\n  \u201c\n  <em>\n   1. Per qu\u00e8 boicotejar les eleccions?\n  </em>\n </p>\n <p class=\"has-foreground-color has-text-color has-link-color wp-elements-0689dee55b9d565a28a55d1f47e12d20\">\n  \u2013\n  <em>\n   Perqu\u00e8 triem el cam\u00ed de la revoluci\u00f3 i el socialisme, del poder de la classe prolet\u00e0ria contra la burgesia. La participaci\u00f3 en les eleccions, directament o indirectament, no t\u00e9 res a veure amb el cam\u00ed cap al socialisme (la revoluci\u00f3 prolet\u00e0ria).\n  </em>\n </p>\n <p class=\"has-foreground-color has-text-color has-link-color wp-elements-3975ae425200754662f3b1ce214f402c\">\n  \u2013\n  <em>\n   Perqu\u00e8 les eleccions dins d\u2019un Estat burg\u00e8s s\u00f3n una farsa. Per aix\u00f2 li diem farsa electoral o farsa electoral de la burgesia. No s\u00f3n una farsa perqu\u00e8 estiguin falsejades, sin\u00f3 perqu\u00e8 no importa el que votis: no hi ha democr\u00e0cia real cap. Totes les decisions realment importants, absolutament totes, es prenen a trav\u00e9s d\u2019altres vies que no s\u00f3n les parlament\u00e0ries.\n  </em>\n </p>\n <p class=\"has-foreground-color has-text-color has-link-color wp-elements-e953de0a3b0b0cef96cd3b9de3081a22\">\n  \u2013\n  <em>\n   Perqu\u00e8 amb les eleccions triem al govern, per\u00f2 no a l\u2019Estat ni a la classe que el dirigeix. El govern de torn nom\u00e9s \u00e9s el gestor dels interessos de l\u2019oligarquia financera, la burgesia imperialista, que \u00e9s la dirigent de l\u2019Estat espanyol. No hi ha cap difer\u00e8ncia, de fons, en tots els governs de la democr\u00e0cia burgesa en la hist\u00f2ria recent (des de 1975 aproximdament).\n  </em>\n </p>\n <p class=\"has-foreground-color has-text-color has-link-color wp-elements-695feff9a177fd01ef09482d3f9e5d58\">\n  <em>\n   2. Per qu\u00e8 no serveix votar per a frenar al feixisme?\n  </em>\n </p>\n <p class=\"has-foreground-color has-text-color has-link-color wp-elements-c9705a0907bbab0bcd008a3cecdbb15c\">\n  \u2013\n  <em>\n   Perqu\u00e8 la creixent feixitzaci\u00f3 de l\u2019Estat (major pres\u00e8ncia als carrers i en els mitjans de comunicaci\u00f3 de partits i/o organitzacions feixistes, influ\u00e8ncia cada vegada major d\u2019idees reaccion\u00e0ries, etc\u2026) \u00e9s la conseq\u00fc\u00e8ncia l\u00f2gica de la militaritzaci\u00f3 de l\u2019Estat espanyol. Des de 1980, com a data aproximada, els Estats es comencen a militaritzar. Dins del pla de militaritzaci\u00f3 de l\u2019Estat espanyol, la feixitzaci\u00f3 \u00e9s una conseq\u00fc\u00e8ncia d\u2019aquest. Per tant, una major pres\u00e8ncia del feixisme no \u00e9s provocada per un \u00e8xit electoral. \u00c9s al rev\u00e9s: l\u2019\u00e8xit electoral de forces reaccion\u00e0ries i feixistes \u00e9s provocada perqu\u00e8 el feixisme i la reacci\u00f3 est\u00e0 m\u00e9s present en la societat, conseq\u00fc\u00e8ncia d\u2019aquesta militaritzaci\u00f3 i feixitzaci\u00f3 dels Estats (i en aquest cas, de l\u2019Estat espanyol)\n  </em>\n </p>\n <p class=\"has-foreground-color has-text-color has-link-color wp-elements-f2a1d68b5a045c1ac32ea0365f39cf92\">\n  \u2013\n  <em>\n   No hi haur\u00e0 m\u00e9s o menys repressi\u00f3 al moviment obrer en funci\u00f3 del govern de torn, o almenys, per decisi\u00f3 expressa del partit que governi. \u00c9s a dir, la major o menor repressi\u00f3 respon als plans de l\u2019oligarquia financera, i no als plans del l\u00edder burg\u00e8s de torn. Durant els \u00faltims anys de govern progressista de PSOE i Unides Podem hem sofert repressi\u00f3 en la vaga del metall de Cadis i Vigo; l\u2019empresonament del pres pol\u00edtic Pablo Hasel; no han derogat la Llei Mordassa; han com\u00e8s el genocidi contra les masses africanes a Melilla; han com\u00e8s milers i milers de desnonament; han infiltrat a policies nacionals en moviments socials i pol\u00edtics, etc.\n  </em>\n </p>\n <p class=\"has-foreground-color has-text-color has-link-color wp-elements-97316fd6f2be9233716f6c14de4eb10c\">\n  <em>\n   3. Per qu\u00e8 no serveix votar l\u2019opci\u00f3 menys dolenta?\n  </em>\n </p>\n <p class=\"has-foreground-color has-text-color has-link-color wp-elements-25e624220d619574727eb90874d65d2c\">\n  \u2013\n  <em>\n   Perqu\u00e8 l\u2019opci\u00f3 menys dolenta no \u00e9s cap opci\u00f3. Votar al PP, PSOE, Vox o Sumar no canvia res, s\u00f3n tots gestors del capital financer. Cap dels partits del parlament q\u00fcestionen l\u2019ordre burg\u00e8s ni l\u2019imperialisme espanyol. Durant els \u00faltims anys de govern progressista del PSOE i Unides Podem han empitjorat les condicions de vida del proletariat en tots els sentits. Premiarem als gestors del capital financer votant-los una altra vegada amb l\u2019excusa de \u201cfrenar al feixisme\u201d, perqu\u00e8 tornin a empitjorar la nostra vida els pr\u00f2xims anys?\n  </em>\n </p>\n <p class=\"has-foreground-color has-text-color has-link-color wp-elements-0f1a7bfb5eff1814bde33b7e5eb5872d\">\n  \u2013\n  <em>\n   Perqu\u00e8 votar l\u2019opci\u00f3 menys dolenta no protegeix drets civils, socials o sindicals. Quins drets hem recuperat amb el govern progressista de coalici\u00f3 entre PSOE i Unides Podem? Han desarticulat el moviment sindical i han reprimit als moviments de masses combatius. Ha pujat l\u2019IPC molt m\u00e9s que els salaris. El suposat guany de drets per a la dona prolet\u00e0ria i el col\u00b7lectiu LGTB \u00e9s un fantasma plasmat en un paper, mentre els delictes d\u2019odi no paren de pujar. Qu\u00e8 ha fet el govern pel proletariat?\u201d\n  </em>\n </p>\n <h2 class=\"wp-block-heading has-text-align-center has-foreground-color has-text-color has-link-color wp-elements-ec6001fa1191e41433f2f963301d2dcf\">\n  <strong>\n   El proletariat catal\u00e0 ha de lluitar bra\u00e7 a bra\u00e7 amb el proletariat espanyol, basc i gallec\n  </strong>\n </h2>\n <p class=\"has-foreground-color has-text-color has-link-color wp-elements-af7b7f833fc1778cb214a815418795c3\">\n  <em>\n   El proletariat catal\u00e0 ser\u00e0 lliure per complet no sols quan se li respecti els seus drets nacionals, sin\u00f3 quan s\u2019alliberi com a classe social. I aix\u00f2 passa per la destrucci\u00f3 de l\u2019Estat imperialista espanyol, el vell Estat burg\u00e8s, i generant un nou poder, el nou Estat proletari. El proletariat catal\u00e0 no pot lluitar nom\u00e9s contra l\u2019Estat imperialista espanyol. Ha de lluitar bra\u00e7 a bra\u00e7 amb el proletariat espanyol, basc i gallec com a germans de classe contra l\u2019enemic com\u00fa: l\u2019Estat espanyol, l\u2019imperialisme espanyol.\n  </em>\n </p>\n <p class=\"has-foreground-color has-text-color has-link-color wp-elements-5feda7555234da75eccd2864408df45f\">\n  <em>\n   Aquesta tit\u00e0nica tasca passa per la reconstituci\u00f3 del Partit Comunista d\u2019Espanya com a partit marxista-leninista-maoista, principalment maoista amb les aportacions de validesa universal del President Gonzalo. Un partit militaritzat preparat per a la presa del poder pol\u00edtic amb guerra popular i amb la perspectiva de plasmar la dictadura del proletariat com a Rep\u00fablica Socialista federal on el proletariat de totes les nacions lluitin, com a germans de classe i en \u00faltima inst\u00e0ncia, fins al comunisme.\n  </em>\n </p>\n <p class=\"has-foreground-color has-text-color has-link-color wp-elements-268407acc1368a3f46297786f30c5edd\">\n  Aix\u00ed, i nom\u00e9s aix\u00ed, el proletariat catal\u00e0 ser\u00e0 lliure. I el primer pas no pot ser un altre que deslegitimar la farsa electoral, rebutjar il\u00b7lusions en la democr\u00e0cia burgesa i preparar-se per als combats que vindran en la lluita contra l\u2019Estat espanyol\n </p>\n <p class=\"has-text-align-center has-foreground-color has-text-color has-link-color wp-elements-021b649fc49e0afde91804f3e5b8be70\">\n  <strong>\n   Cap pol\u00edtic burg\u00e8s alliberar\u00e0 Catalunya!\n  </strong>\n </p>\n <p class=\"has-text-align-center has-foreground-color has-text-color has-link-color wp-elements-21fc44c058e93c0e8a9fb9cc7d037235\">\n  <strong>\n   Han governat, governen i governaran contra el proletariat i poble catal\u00e0!\n  </strong>\n </p>\n <p class=\"has-text-align-center has-foreground-color has-text-color has-link-color wp-elements-2606c6c865a97a639f8dec9952e08429\">\n  <strong>\n   Contra tot xovinisme i estretor nacional!\n  </strong>\n </p>\n <p class=\"has-text-align-center has-foreground-color has-text-color has-link-color wp-elements-2784864561249542f042d9790300dfcf\">\n  <strong>\n   Per la fraternitat de classe entre el proletariat catal\u00e0 amb l\u2019espanyol, basc i gallec!\n  </strong>\n </p>\n <p class=\"has-text-align-center has-foreground-color has-text-color has-link-color wp-elements-b79d1efce34ac1b4f364d0efb545f7ce\">\n  <strong>\n   Per la Rep\u00fablica Socialista federal on el proletariat de les diferents nacions lluitin bra\u00e7 a bra\u00e7 fins al comunisme!\n  </strong>\n </p>\n <p class=\"has-text-align-center has-foreground-color has-text-color has-link-color wp-elements-baec9523a31e566a4862ce2823aa6004\">\n  <strong>\n   No votar el 12 de maig, boicot a la farsa electoral!\n  </strong>\n </p>\n <p class=\"has-text-align-center has-foreground-color has-text-color has-link-color wp-elements-0a5f8d3cd6c77db06dc31641fd998e3c\">\n  <strong>\n   Rebutjar il\u00b7lusions i preparar-se per a la lluita!\n  </strong>\n </p>\n <span id=\"wordads-inline-marker\" style=\"display: none;\">\n </span>\n</div>\n", "source": "https://serviralpuebloperiodico.wordpress.com/2024/03/18/avancament-electoral-a-catalunya-rebutjar-il%c2%b7lusions-i-preparar-se-per-a-la-lluita-boicot-a-la-farsa-electoral/", "type": "article", "title": "Avan\u00e7ament electoral a Catalunya: rebutjar il\u00b7lusions i preparar-se per a la lluita. Boicot a la farsa electoral!", "description": "El proletariat catal\u00e0 ser\u00e0 lliure per complet no sols quan se li respecti els seus drets nacionals, sin\u00f3 quan s\u2019alliberi com a classe social. I aix\u00f2 passa per la destrucci\u00f3 de l\u2019Estat i\u2026", "modified time": "2024-03-18T13:56:58+00:00", "author": ["Servir al pueblo"], "source_name": "Servir al pueblo"}