{"title": "pc 18 marzo - Rete studentesca per la Palestina Napoli: \u201cBasta bugie, basta complicit\u00e0 tra Italia ed Israele\u201d", "published time": "2024-03-18T14:12:00+08:00", "images": [], "content": "<div class=\"post-body entry-content\" id=\"post-body-4688669760058559409\" itemprop=\"description articleBody\">\n <p>\n  <em>\n   Condividiamo la presa di parola della\n   <a href=\"https://www.instagram.com/reel/C4lM_iio-so/?igsh=MTRrZzZ4NDR4bmttag==\">\n    Rete studentesca per la Palestina \u2013 Napoli\n   </a>\n   sulla contestazione a Molinari e sulla canea mediatica che si \u00e8 sviluppata in questi giorni.\n  </em>\n </p>\n <div class=\"body_content__9qk6V\">\n  <p>\n   Oggi abbiamo raccontato la nostra verit\u00e0 ai giornalisti e alle giornaliste che hanno voluto ascoltarci.\n  </p>\n  <p>\n   Una verit\u00e0 scomoda, perch\u00e9 da ieri le accuse sono state tante, \ndiverse, a senso unico: noi saremmo gli antidemocratici, noi saremmo i \nfascisti e gli antisemiti.\n  </p>\n  <p>\n   Crediamo fermamente di non avere tolto a nessuno il diritto di \nparola: Maurizio Molinari \u00e8 il direttore di la Repubblica, che tutti i \ngiorni trova ampio spazio per omettere, tagliare e ricucire le \ninformazioni e diffondere fake news sul genocidio in Palestina.\n  </p>\n  <p>\n   L\u2019indisposizione all\u2019ascolto e al dialogo sono state dimostrate da \nMolinari e Lorito, rettore della Federico II, che hanno deciso di non \npresentarsi all\u2019iniziativa, n\u00e8 di mostrarsi a noi per ascoltare le \nmotivazioni del nostro dissenso.\n  </p>\n  <p>\n   Avremmo voluto sapere di pi\u00f9 sulla mancanza di espressione, da parte \ndi Maurizio Molinari rispetto alle dimissioni di Raffaele Oriani, \ngiornalista de La Repubblica, che ha deciso di lasciare il giornale,\n   <span>\n   </span>\n  </p>\n  <a name=\"more\">\n  </a>\n  denunciando la complicit\u00e0 del giornale con il genocidio in Palestina, \nnon solo tramite la narrazione dichiaratamente filosionista, ma anche \ntramite accordi politici.\n  <p>\n  </p>\n  <p>\n   Il messaggio che abbiamo mandato \u00e8 chiaro: vogliamo un sapere libero, fuori dalle dinamiche di propaganda sionista e bellica.\n  </p>\n  <p>\n   Stamattina ricevere il comunicato degli studenti e delle studentesse \ndi Pisa, che non pi\u00f9 tardi di poche settimane fa hanno conosciuto la \nviolenza di un reparto celere solo per essere sces\u0259 in piazza a \nprotestare, ci ha fatto riflettere.\n   <span>\n   </span>\n  </p>\n  <p>\n   Come mai nel nostro caso, di studenti e studentesse bloccate dalla \nDigos all\u2019interno della propria universit\u00e0 non \u00e8 scattato il medesimo \nmeccanismo di solidariet\u00e0?\n  </p>\n  <p>\n   Quelli a cui \u00e8 tolto spazio siamo noi, ricevendo al posto del dialogo\n democratico \u2013 tanto evocato dal direttore, al quale ci sarebbe da \nchiedere come mai sul suo giornale vieti sistematicamente la presa di \nparola a favore del popolo palestinese \u2013 schiaffi, calci, spintoni da \nparte della Digos, nei nostri luoghi di formazione.\n  </p>\n  <p>\n   Noi conosciamo la verit\u00e0 e adesso chi ci legge la sa a sua volta.\n   <br/>\n   Siamo\n e saremo sempre al fianco del popolo palestinese e continueremo ad \nopporci a chiunque provi a togliere legittimit\u00e0 alla sua esistenza e \nresistenza.\n  </p>\n  <p>\n   <strong>\n    COMUNICATO DI SOLIDARIET\u00c0 ALLA RETE STUDENTESCA PER LA PALESTINA \u2013 NAPOLI\n   </strong>\n  </p>\n  <p>\n   Il Centro Culturale Handala Ali, Unione Democratica Arabo \nPalestinese, Giovani Palestinesi d\u2019Italia e Movimento Studenti \nPalestinesi esprimono la propria condivisione e solidariet\u00e0 nei \nconfronti della contestazione messa in atto ieri dalla Rete studentesca \nper la Palestina-Napoli da studenti, attivisti e solidali con la causa \ndel popolo palestinese in occasione della conferenza \u201cIl ruolo della \ncultura nel contesto di un Mediterraneo conteso\u201d, organizzata \ndall\u2019universit\u00e0 Federico II con la partecipazione del direttore di \u201cLa \nRepubblica\u201d Maurizio Molinari, oltre che con quella del rettore della \nstessa universit\u00e0, Matteo Lorito.\n  </p>\n  <p>\n   La protesta ha avuto lo scopo di denunciare la connivenza del mondo \ndella stampa e delle istituzioni accademiche italiane con i \nbombardamenti a tappeto condotti ormai da oltre pi\u00f9 di sei mesi \ndall\u2019esercito israeliano su Gaza: una campagna militare che, con \ntrentaduemila morti, settantacinquemila feriti e i quasi due milioni di \nsfollati cacciati dalle loro case e dalla loro terra, ha assunto agli \nocchi del mondo, della Corte internazionale di giustizia dell\u2019Aia e \ndell\u2019ampia parte dell\u2019opinione pubblica nello stesso Occidente il \ncarattere di un genocidio \u2013 lo sterminio, con le bombe, le esecuzioni \nsommarie, per affamamento o per mancanza di cure mediche.\n  </p>\n  <p>\n   Di questo avremmo voluto parlare e riteniamo sia necessario parlare \nin questo momento: della disumanizzazione quotidiana della popolazione \npalestinese, che consente di ignorare le violenze che essa sta subendo, \ndi ridimensionarle, spingerle \u2018in fondo alla pagina\u2019, relativizzarle e \ngiustificarle.\n  </p>\n  <p>\n   Tale \u00e8 infatti la narrazione che i principali organi di \n\u2018informazione\u2019 in questo paese, a partire proprio da Repubblica e dalle \naltre testate \u201cmainstream\u201d \u2013 e in generale in Occidente \u2013 stanno \ntrasmettendo, con omissioni, deformazioni e forzature sempre pi\u00f9 \nvistose, nel disperato tentativo di occultare la portata e le \nproporzioni immani dei crimini condotti dallo Stato di Israele, di \n\u2018rimuovere\u2019 la natura coloniale dell\u2019occupazione israeliana e con questa\n i crimini passati e presenti di cui il colonialismo occidentale \u00e8 \nresponsabile.\n  </p>\n  <p>\n   \u00c8 la stessa narrazione a senso unico \u2013 volta a escludere le ragioni \ndegli oppressi \u2013 che porta a criminalizzare la Resistenza palestinese, \ndimenticando volutamente che le stesse norme internazionali sanciscono \nil diritto di un popolo di resistere all\u2019occupante con ogni mezzo \nnecessario.\n  </p>\n  <p>\n   A ci\u00f2 si affianca la complicit\u00e0 che manifestano vasti settori della \nricerca scientifica e del mondo accademico italiano, che continuano a \nstringere accordi di cooperazione con istituzioni israeliane \ndirettamente coinvolte con le politiche di occupazione e sterminio \u2013 a \npartire dalla vergognosa presenza dei rettori delle universit\u00e0 campane \nnel comitato scientifico di Med-Or, la fondazione del gruppo Leonardo, \ndirettamente impegnata nel rifornimento di armi all\u2019esercito israeliano.\n  </p>\n  <p>\n   Teniamo a ribadire che, differentemente da quanto sostenuto da \nMolinari e rilanciato dai principali organi di stampa, da esponenti \npolitici di governo e di opposizione sino allo stesso comunicato del \npresidente della Repubblica, sono stati gli stessi organizzatori \ndell\u2019incontro a escludere in modo chiaro ogni discussione, gi\u00e0 a partire\n dalla formula scelta insieme con l\u2019universit\u00e0: quella di un dibattito \nfinto, \u2018blindato\u2019, chiuso alla libera partecipazione degli studenti, con\n l\u2019accesso alla sala presidiato sin dalla mattina da agenti di polizia \nche ancora un volta hanno cercato di allontanare con spinte e calci \nstudentesse e studenti che intendevano esprimere il loro dissenso nei \nconfronti dell\u2019iniziativa.\n  </p>\n  <p>\n   Poi, di fronte alla presenza di chi quel dissenso era deciso comunque\n ad esprimerlo, il direttore di Repubblica ha annullato l\u2019incontro e \nscelto la via della criminalizzazione giornalistica, manifestando la \nstessa insofferenza alla critica e alla contestazione che in altre \nrecenti occasioni ha portato al pestaggio di studenti e attivisti.\n  </p>\n  <p>\n   Si \u00e8 cercato di mettere in scena l\u2019ennesimo atto di una campagna di \nnormalizzazione mediatica del genocidio in corso, ci\u00f2 che pi\u00f9 preme alla\n classe dirigente di questo paese.\n  </p>\n  <p>\n   Di fronte a tutto questo, insieme a studenti e attivisti, abbiamo \nrivendicato un\u2019universit\u00e0 che sia luogo di confronto reale e produzione \ndi un sapere libero dalla complicit\u00e0 con l\u2019occupazione sionista, con le \npolitiche di guerra e di oppressione.\n  </p>\n  <p>\n   Infine, leggendo il comunicato nel quale il capo dello Stato \nmanifesta la sua solidariet\u00e0 nei confronti del direttore di \n\u201cRepubblica\u201d, ci chiediamo dove sia la solidariet\u00e0 nei confronti delle \natroci sofferenze della popolazione palestinese; perch\u00e9 continui a \nignorare le responsabilit\u00e0 delle istituzioni italiane, di cui \u00e8 garante,\n nella mattanza in atto; come sia possibile, infine, non vedere che gli \nstudenti e le studentesse che ieri hanno manifestato a Napoli sono gli \nstessi che a Pisa, Firenze, Torino hanno sfidato la repressione e la \n\u201cintolleranza\u201d di quelle stesse istituzioni.\n  </p>\n  <p>\n   <a href=\"https://www.facebook.com/CentroCulturaleHandalaAli?__cft__[0]=AZUtxjxDfZXeByPSLXJWtDgvS19-JSqyuGx_XnFXzuxkDMLdeStHKKEtUMeDrBWxYtBoOk35-1kx27dr3opViZjGt5OlZSVlTUs99iVlwiM0j6O1MAMfO5FbTNy-QFAEMAb0mYMIygSaDvcC4ecMKGnPFo4CFTnT4ZjBoKpcJwORN2XUE4WfciahPuadBbReuhQ&amp;__tn__=-]K-R\">\n    Centro Culturale Handala Ali \u2013 \u0645\u0631\u0643\u0632 \u062d\u0646\u0638\u0644\u0647 \u0639\u0644\u064a \u0627\u0644\u062b\u0642\u0627\u0641\u064a\n   </a>\n  </p>\n  <p>\n   <a href=\"https://www.facebook.com/UDAP.Italia?__cft__[0]=AZUtxjxDfZXeByPSLXJWtDgvS19-JSqyuGx_XnFXzuxkDMLdeStHKKEtUMeDrBWxYtBoOk35-1kx27dr3opViZjGt5OlZSVlTUs99iVlwiM0j6O1MAMfO5FbTNy-QFAEMAb0mYMIygSaDvcC4ecMKGnPFo4CFTnT4ZjBoKpcJwORN2XUE4WfciahPuadBbReuhQ&amp;__tn__=-]K-R\">\n    Unione Democratica Arabo Palestinese \u2013 UDAP\n   </a>\n  </p>\n  <p>\n   <a href=\"https://www.facebook.com/giovanipalestinesi.it?__cft__[0]=AZUtxjxDfZXeByPSLXJWtDgvS19-JSqyuGx_XnFXzuxkDMLdeStHKKEtUMeDrBWxYtBoOk35-1kx27dr3opViZjGt5OlZSVlTUs99iVlwiM0j6O1MAMfO5FbTNy-QFAEMAb0mYMIygSaDvcC4ecMKGnPFo4CFTnT4ZjBoKpcJwORN2XUE4WfciahPuadBbReuhQ&amp;__tn__=-]K-R\">\n    Giovani Palestinesi d\u2019Italia\n   </a>\n  </p>\n  <p>\n   <a href=\"https://www.facebook.com/people/Movimento-Studenti-Palestinesi-in-Italia/61550884088108/?__cft__[0]=AZUtxjxDfZXeByPSLXJWtDgvS19-JSqyuGx_XnFXzuxkDMLdeStHKKEtUMeDrBWxYtBoOk35-1kx27dr3opViZjGt5OlZSVlTUs99iVlwiM0j6O1MAMfO5FbTNy-QFAEMAb0mYMIygSaDvcC4ecMKGnPFo4CFTnT4ZjBoKpcJwORN2XUE4WfciahPuadBbReuhQ&amp;__tn__=-]K-R\">\n    Movimento Studenti Palestinesi in Italia\n   </a>\n  </p>\n </div>\n <div style=\"clear: both;\">\n </div>\n</div>\n", "pdf_content": null, "pdf_links": [], "description": "Condividiamo la presa di parola della Rete studentesca per la Palestina \u2013 Napoli sulla contestazione a Molinari e sulla canea mediatica che ...", "author": ["maoist"], "source": "https://proletaricomunisti.blogspot.com/2024/03/pc-18-marzo-rete-studentesca-per-la.html", "source_name": "proletari comunisti"}