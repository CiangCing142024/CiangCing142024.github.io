{"title": "pc 18 marzo - La Brigata Aosta si addestra alla repressione delle proteste - Lo Stato borghese e il governo Meloni si preparano al G7 di Puglia?", "published time": "2024-03-18T23:29:00+08:00", "images": ["https://blogger.googleusercontent.com/img/b/R29vZ2xl/AVvXsEjNcFZkE5fMNOm3Yi1t60GS77HpgQkize5y6AJSVn5GCbyi0hRsOrE8lu3x7wT6IJarlhA8JsXIrLHssURFwxCYxXOM2avM1M1FSosxiFayj2bL7Hd14VgGELObDLOPt1by8M4JpP72ACeGQ_uf6ObZTDWgSUaq0yxdtKrX5aIuQ5EPZ1NpvMPm6w4wiMNq/s275/download.jpg", "https://secure.gravatar.com/avatar/99c23b90fb2a01eee8667191d58b4a69?s=18&d=mm&r=g"], "content": "<div class=\"post-body entry-content\" id=\"post-body-1053412534804886017\" itemprop=\"description articleBody\">\n <div class=\"separator\" style=\"clear: both; text-align: center;\">\n  <a href=\"https://blogger.googleusercontent.com/img/b/R29vZ2xl/AVvXsEjNcFZkE5fMNOm3Yi1t60GS77HpgQkize5y6AJSVn5GCbyi0hRsOrE8lu3x7wT6IJarlhA8JsXIrLHssURFwxCYxXOM2avM1M1FSosxiFayj2bL7Hd14VgGELObDLOPt1by8M4JpP72ACeGQ_uf6ObZTDWgSUaq0yxdtKrX5aIuQ5EPZ1NpvMPm6w4wiMNq/s275/download.jpg\" imageanchor=\"1\" style=\"margin-left: 1em; margin-right: 1em;\">\n   <img border=\"0\" data-original-height=\"183\" data-original-width=\"275\" height=\"266\" src=\"https://blogger.googleusercontent.com/img/b/R29vZ2xl/AVvXsEjNcFZkE5fMNOm3Yi1t60GS77HpgQkize5y6AJSVn5GCbyi0hRsOrE8lu3x7wT6IJarlhA8JsXIrLHssURFwxCYxXOM2avM1M1FSosxiFayj2bL7Hd14VgGELObDLOPt1by8M4JpP72ACeGQ_uf6ObZTDWgSUaq0yxdtKrX5aIuQ5EPZ1NpvMPm6w4wiMNq/s275/download.jpg\" srcset=\"https://blogger.googleusercontent.com/img/b/R29vZ2xl/AVvXsEjNcFZkE5fMNOm3Yi1t60GS77HpgQkize5y6AJSVn5GCbyi0hRsOrE8lu3x7wT6IJarlhA8JsXIrLHssURFwxCYxXOM2avM1M1FSosxiFayj2bL7Hd14VgGELObDLOPt1by8M4JpP72ACeGQ_uf6ObZTDWgSUaq0yxdtKrX5aIuQ5EPZ1NpvMPm6w4wiMNq/s275/download.jpg\" width=\"400\"/>\n  </a>\n </div>\n <div class=\"post-48957 post type-post status-publish format-standard has-post-thumbnail hentry category-amnistia-sociale\" id=\"post-48957\">\n  <div class=\"articleAuthorAvatar\">\n   <div class=\"authorAvatar\">\n    <img alt=\"\" class=\"avatar avatar-18 photo dontshowit showit\" height=\"18\" src=\"https://secure.gravatar.com/avatar/99c23b90fb2a01eee8667191d58b4a69?s=18&amp;d=mm&amp;r=g\" srcset=\"https://secure.gravatar.com/avatar/99c23b90fb2a01eee8667191d58b4a69?s=18&amp;d=mm&amp;r=g\" width=\"18\"/>\n    <span>\n     <a href=\"https://www.osservatoriorepressione.info/author/italo/\" rel=\"author\" title=\"Articoli scritti da: Osservatorio\">\n      Osservatorio\n     </a>\n    </span>\n   </div>\n  </div>\n </div>\n <p style=\"text-align: justify;\">\n  <em>\n   Immagini\n davvero inquietanti quelle diffuse dall\u2019ufficio stampa dello Stato \nmaggiore dell\u2019Esercito italiano. I militari del 62\u00b0 Reggimento fanteria \n\u201cSicilia\u201d della Brigata \u201cAosta\u201d che si addestrano sulle \u201ctecniche di \ncontrollo della folla\u201d, simulando l\u2019attacco armato contro un gruppo di \nmanifestanti.\n  </em>\n </p>\n <p>\n  <em>\n   di\n   <span>\n    <strong>\n     Antonio Mazzeo\n    </strong>\n   </span>\n  </em>\n </p>\n <p style=\"text-align: justify;\">\n  E\u2019 accaduto nei giorni scorsi nel \npoligono militare di Piazza Armerina (EN) dove il Reggimento siciliano \nsi \u00e8 \u201cfamiliarizzato con le tecniche di Crowd and Riot Control \n(letteralmente controllo antisommossa della folla, nda)\u201d.\n </p>\n <p style=\"text-align: justify;\">\n  \u201cL\u2019attivit\u00e0, strutturata in lezioni \nteoriche e pratiche, ha consentito al personale delle compagnie del \nreggimento di acquisire le conoscenze di base relative alle tecniche e \nalle procedure da adottare in caso di disordini, di situazioni di \npericolo e di minaccia per l\u2019ordine pubblico, con lo scopo di potenziare\n ulteriormente la capacit\u00e0 di intervento antisommossa anche a supporto \ndelle forze dell\u2019ordine, al fianco delle quali l\u2019Esercito spesso lavora,\n come, ad esempio, l\u2019operazione \u201cStrade Sicure\u201d\u201d, spiega lo Stato \nMaggiore dell\u2019Esercito. \u201cIl modulo addestrativo si \u00e8 concluso con una \nesercitazione finale a partiti contrapposti che ha consentito di testare\n le tecniche acquisite e la capacit\u00e0 di reazione in contesti di \u201cCrowd \nand Riot Control\u201d\u201d.\n </p>\n <p style=\"text-align: justify;\">\n  Ecco ancora una prova, purtroppo, della \ncrescente e pericolosissima presenza delle forze armate sul fronte \ninterno in funzione di controllo dell\u2019ordine pubblico e repressione di \nogni forma del dissenso.\n </p>\n <p style=\"text-align: justify;\">\n  Va altres\u00ec segnalato come proprio presso\n il 62\u00b0 Reggimento fanteria \u201cSicilia\u201d di Catania sono stati attivati da \nun paio di anni percorsi PCTO (la famigerata alternanza \nscuola-lavoro-caserma) per gli studenti siciliani delle scuole \nsecondarie. Gli allievi vengono impiegati nelle \u201criparazioni di apparati\n telecomunicazioni e veicoli, nella gestione di magazzini e depositi; \nnella manutenzione del verde e nella gestione del servizio cucina e \ndistribuzione vitto\u201d. (Fonte: La scuola va alla guerra. Inchiesta sulla \nmilitarizzazione dell\u2019istruzione in Italia. Manifestolibri).\n </p>\n <p>\n </p>\n <p>\n </p>\n <div style=\"clear: both;\">\n </div>\n</div>\n", "pdf_content": null, "pdf_links": [], "description": "...", "author": ["maoist"], "source": "https://proletaricomunisti.blogspot.com/2024/03/pc-18-marzo-la-brigata-aosta-si.html", "source_name": "proletari comunisti"}