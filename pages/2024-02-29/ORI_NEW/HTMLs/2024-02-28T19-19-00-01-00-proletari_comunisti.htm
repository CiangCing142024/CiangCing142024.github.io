<html><body>
<div class='article'>
<div class='title'><h1>pc 28 febbraio-Il risultato politico delle Elezioni in Sardegna dal punto di vista dei proletari e delle masse e dell'opposizione a questo governo</h1></div>
<hr/>
<div class='metadata'>
<meta property='description' content='prolcomra'/>
<meta property='images' content='da Controinformazione rossoperaia del 28/02 Le prime pagine della grande stampa odierna sono tutte concentrate sull'esito delle Elezioni in...'/>
<meta property='outside' content='2024-02-28T19-19-00-01-00'/>
<meta property='published_time' content='https://blogger.googleusercontent.com/img/b/R29vZ2xl/AVvXsEjejGwSg517umPByZqnEkTR6Bm55WzXoyywVgNsVfc7NrM72eRG-0kIxuZmpTooc7kZh_E_ri5YVzu72XGxBQDnCv_N3HzBrmcm9jt5nhL3m-WL-GBasNE_fg092dww7l7X3K97wUHUqmc6dxkF1MTI51sVtSXNwBB3S6lcW7iAbcsp5eqGjO-6kFvzQhVf/s2121/elezioni%20Sardegna.jpg'/>
Description: prolcomra
<br>
Images: da Controinformazione rossoperaia del 28/02 Le prime pagine della grande stampa odierna sono tutte concentrate sull'esito delle Elezioni in...
<br>
Outside: 2024-02-28T19-19-00-01-00
<br>
Published Time: <a href="https://blogger.googleusercontent.com/img/b/R29vZ2xl/AVvXsEjejGwSg517umPByZqnEkTR6Bm55WzXoyywVgNsVfc7NrM72eRG-0kIxuZmpTooc7kZh_E_ri5YVzu72XGxBQDnCv_N3HzBrmcm9jt5nhL3m-WL-GBasNE_fg092dww7l7X3K97wUHUqmc6dxkF1MTI51sVtSXNwBB3S6lcW7iAbcsp5eqGjO-6kFvzQhVf/s2121/elezioni%20Sardegna.jpg">000000.jpg</a>
</div>
<div class='content'>
<div class="post-body entry-content" id="post-body-1131047703658640899" itemprop="description articleBody">
 <p>
  <span>
   da Controinformazione rossoperaia del 28/02
  </span>
 </p>
 <div class="separator" style="clear: both; text-align: center;">
  <a href="https://blogger.googleusercontent.com/img/b/R29vZ2xl/AVvXsEjejGwSg517umPByZqnEkTR6Bm55WzXoyywVgNsVfc7NrM72eRG-0kIxuZmpTooc7kZh_E_ri5YVzu72XGxBQDnCv_N3HzBrmcm9jt5nhL3m-WL-GBasNE_fg092dww7l7X3K97wUHUqmc6dxkF1MTI51sVtSXNwBB3S6lcW7iAbcsp5eqGjO-6kFvzQhVf/s2121/elezioni%20Sardegna.jpg" imageanchor="1" style="clear: left; float: left; margin-bottom: 1em; margin-right: 1em;">
   <img border="0" data-original-height="2093" data-original-width="2121" height="316" src="https://blogger.googleusercontent.com/img/b/R29vZ2xl/AVvXsEjejGwSg517umPByZqnEkTR6Bm55WzXoyywVgNsVfc7NrM72eRG-0kIxuZmpTooc7kZh_E_ri5YVzu72XGxBQDnCv_N3HzBrmcm9jt5nhL3m-WL-GBasNE_fg092dww7l7X3K97wUHUqmc6dxkF1MTI51sVtSXNwBB3S6lcW7iAbcsp5eqGjO-6kFvzQhVf/s2121/elezioni%20Sardegna.jpg" srcset="https://blogger.googleusercontent.com/img/b/R29vZ2xl/AVvXsEjejGwSg517umPByZqnEkTR6Bm55WzXoyywVgNsVfc7NrM72eRG-0kIxuZmpTooc7kZh_E_ri5YVzu72XGxBQDnCv_N3HzBrmcm9jt5nhL3m-WL-GBasNE_fg092dww7l7X3K97wUHUqmc6dxkF1MTI51sVtSXNwBB3S6lcW7iAbcsp5eqGjO-6kFvzQhVf/s2121/elezioni%20Sardegna.jpg" width="320"/>
  </a>
 </div>
 <p>
 </p>
 <p style="line-height: 108%; margin-bottom: 0.28cm;">
  Le prime pagine della grande stampa odierna sono tutte concentrate
sull'esito delle Elezioni in Sardegna.
 </p>
 <p style="line-height: 108%; margin-bottom: 0.28cm;">
  Noi non pensiamo
che le elezioni siano attualmente lo strumento per cambiare le cose, così come non pensiamo che le elezioni nel nostro paese siano realmente
democratiche, ma sono, invece, come dice Marx, scegliere tra candidati che
devono fare gli interessi della classe dominante e questo vale per i
candidati di centrodestra così come per i candidati di centro
sinistra.
 </p>
 <p style="line-height: 108%; margin-bottom: 0.28cm;">
  Questo è
diventato chiaro anche a masse consistenti della popolazione, dei
proletari, delle masse povere del nostro paese, tant'è vero che la
risposta naturale a questa situazione - o la non risposta - è stato
il massiccio astensionismo. Questo massiccio astensionismo si
verifica ormai in tutte le elezioni, in misura maggiore o minore a
seconda del tipo delle elezioni.
 </p>
 <p style="line-height: 108%; margin-bottom: 0.28cm;">
  Anche le elezioni
in Sardegna hanno visto una leggera crescita dell'astensionismo
rispetto alle precedenti regionali. Queste sono cose abbastanza
chiare.
 </p>
 <p style="line-height: 108%; margin-bottom: 0.28cm;">
  Il sistema
politico dei partiti in Italia e i governi che da essi nascono sono
tutti governi a servizio dei padroni e della classe dominante e in
generale quello che dicono alle elezioni non si realizza. Tutto
quello che promettono ai proletari e alle masse, non si realizza.
Tutto quello che invece promettono ai padroni e alla classe dominante
si realizza. Non solo, ma anche quello che non promettono, che non
dicono alle elezioni, una volta che sono al potere lo fanno senza
alcuno scrupolo e vantano tutto questo come se fossero “promesse
elettorali”, “è voto che ci ha mandato al potere, è il voto che
ci permette di fare, alla fine, tutto quello che vogliamo”.
 </p>
 <p style="line-height: 108%; margin-bottom: 0.28cm;">
  Ora le elezioni
in Sardegna non sono diverse dalle elezioni di ogni genere di tipo
che abbiamo avuto in questi ultimi anni, né saranno diverse dalle
elezioni future.
 </p>
 <p style="line-height: 108%; margin-bottom: 0.28cm;">
  Noi siamo per un
nuovo Stato realmente democratico in cui i lavoratori proletari, le
masse popolari possono liberamente eleggere i loro rappresentanti in
un quadro in cui però - sia chiaro - che gli interessi dei proletari e
delle masse devono prevalere sugli interessi dei padroni e degli
sfruttatori, dei parassiti. Questa possibilità non c'è nell'attuale
sistema elettorale e quindi non è di questo che possiamo oggi
parlare.
 </p>
 <p style="line-height: 108%; margin-bottom: 0.28cm;">
  Comunque il
risultato elettorale in Sardegna è un risultato politico da
valutare attentamente nel contesto dell'attuale situazione politica.
In questo senso anche per noi è un risultato positivo. Positivo dal
punto di vista dei proletari e delle masse, dal punto di vista
dell'opposizione sociale e politica a questo governo.
 </p>
 <p style="line-height: 108%; margin-bottom: 0.28cm;">
  Due fattori ci
sembrano importanti: i partiti di governo, attraverso uno scontro tra
bande tra di loro, hanno partorito un candidato che nella sostanza è
stato sconfitto. Il candidato di centrodestra è stato sconfitto
perché imposto dalla Meloni. Quindi è una sconfitta anche personale
della Meloni e del partito che lo rappresenta. È una sconfitta anche
della coalizione perché il partito che voleva esprimere il
candidato, rinnovando il mandato, la Lega, ha fatto fuoco e
fiamme prima delle elezioni perché il candidato Solinas restasse il
candidato-Presidente, poi si è imposta la Meloni con l'appoggio di
Forza Italia e il candidato Solinas della Lega è stato accantonato.
 </p>
 <p style="line-height: 108%; margin-bottom: 0.28cm;">
  Come esito
concreto, una parte evidente dell'elettorato della Lega ha votato le
liste ma non ha votato il candidato di Fratelli d'Italia.
 </p>
 <p style="line-height: 108%; margin-bottom: 0.28cm;">
  Non è che noi
pensiamo che il candidato della Lega fosse meglio, Solinas è un
delinquente, è un candidato indagato anche dalla magistratura per il
modo in cui ha gestito la Regione, per il legame con gli affari illeciti.
Ma questa contraddizione nella fila della coalizione dominante è
stato un anello debole dei partiti del centrodestra e di questi
anelli ce ne sono parecchi in tutte le elezioni e nella gestione
anche quotidiana di questo governo.
 </p>
 <p style="line-height: 108%; margin-bottom: 0.28cm;">
  Tutto ciò che
alimenta la divisione nel governo, nella classe dominante, è
oggettivamente positivo. D'altro lato il voto in Sardegna esprime,
nella fascia di chi ha votato, un netto NO al governo e un netto SI
anche alla figura della candidata del centrosinistra.
 </p>
 <p style="line-height: 108%; margin-bottom: 0.28cm;">
  La candidata, a
differenza di altri candidati del centrosinistra, almeno nella fase elettorale, si è
caratterizzata per una posizione più radicale di opposizione sociale
e politica a livello locale, in Sardegna, e a livello nazionale contro
il governo Meloni. Giustamente questa candidata ha parlato di
fascisti al governo e giustamente ha fatto appello all'antifascismo
contro questo governo, venendo irrisa dalla signora Meloni, irrisione che ha
disturbato una parte significativa dell'elettorato che ha visto
questo misto di presunzione e arroganza e ha avuto maggiori ragioni
per convincersi che è una fascista e che non andava votata.
 </p>
 <p style="line-height: 108%; margin-bottom: 0.28cm;">
  L'altra questione
è che la candidata non
era parte dell'establishment del PD e anche questo è un valore
aggiunto, perché l'establishment del PD, nella maggior parte dei
casi, non rappresenta certo un'alternativa al governo di
centrodestra. Quindi non faceva parte di questo establishment, era
più legata al Movimento 5 Stelle e a Conte, ha utilizzato bene
questa sua figura “terza” per condurre una campagna elettorale
più radicale e più chiara. Così come abbiamo
apprezzato che una delle sue prime dichiarazioni sia stata la piena
denuncia e solidarietà agli studenti aggrediti a Pisa e alla logica
di gestione dell'ordine pubblico come Stato di polizia, moderno
fascismo, da parte di Salvini che ci mette la faccia e della Meloni
che è la grande regia o il referente di tutta questa sporcizia di
cui abbiamo già parlato nella Controinformazione di ieri.
 </p>
 <p style="line-height: 108%; margin-bottom: 0.28cm;">
  Quindi questo
voto indebolisce il governo, per ora, e rafforza l'opposizione sociale
e politica perlomeno nel quadro delle istituzioni e dell'elettorato.
 </p>
 <p style="line-height: 108%; margin-bottom: 0.28cm;">
  Per noi
l'opposizione sociale e politica è quello che si muove fuori dal
Parlamento, è quella espressa per esempio dai 100.000 che hanno
manifestato e scioperato in occasione della settimana scorsa, il
23/24, intorno alla questione nodale della Palestina, che poi
significa la denuncia della complicità del governo nel massacro
genocida che sta avvenendo in Palestina e la denuncia di un governo
che, oltre che essere complice di Israele, marcia verso la guerra.
 </p>
 <p style="line-height: 108%; margin-bottom: 0.28cm;">
  L'opposizione
sociale e politica è quella che si muove nei posti di lavoro, nei
territori, per rivendicare salario, diritti, la difesa della salute
della sicurezza sul posto di lavoro di fronte alla gigantesca catena
di morti, è quella che riaccende i focolai di ribellione nelle
scuole in solidarietà con la Palestina – che è la ragione delle
ultime cariche poliziesche - ma in generale per mettere in discussione il modello
di scuola che ci vogliono imporre i fascisti al governo e i loro
ministro Valditara. E allo stesso tempo il movimento delle donne che
con grandi manifestazioni – e si annunciano nuove importanti
iniziative per l'8 Marzo - sta mettendo in campo la forza generale
delle donne contro le politiche di questo governo,
all'interno di una critica che certamente va oltre questo governo,
riguarda “il prima” di questo governo e riguarderà anche “il
dopo” di questo governo.
 </p>
 <p style="line-height: 108%; margin-bottom: 0.28cm;">
  Questa è la vera
opposizione sociale e politica. Questa opposizione sociale e politica
va costruita e organizzata in forme politiche: il Partito del
proletariato degli oppressi, il Fronte Unito di tutti coloro che
combattono questo governo, lo Stato del Capitale la costruzione di
una forza delle masse in grado di non permettere che la violenza di
Stato la faccia da padrone.
 </p>
 <p style="line-height: 108%; margin-bottom: 0.28cm;">
  Tutto questo è
aiutato dalle contraddizioni in seno alla borghesia, ai partiti del
Parlamento ed è aiutato da ciò che succede anche nelle elezioni.
 </p>
 <div style="clear: both;">
 </div>
</div>

</div>


<div class='source'><p>Author: <a href="https://proletaricomunisti.blogspot.com/2024/02/pc-28-febbraio-il-risultato-politico.html">https://proletaricomunisti.blogspot.com/2024/02/pc-28-febbraio-il-risultato-politico.html</a></p></div>
</div>
</body></html>