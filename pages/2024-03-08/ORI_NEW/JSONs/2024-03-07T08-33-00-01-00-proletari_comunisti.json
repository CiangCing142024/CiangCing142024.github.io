{"title": "pc 7 marzo - Chiudere il lager Cpr Roma Ponte Galeria", "published time": "2024-03-07T08-33-00-01-00", "images": ["https://www.repstatic.it/content/localirep/img/rep-roma/2024/03/05/203146144-de718ce2-7477-47b7-872a-05b3a6a3f289.jpg"], "content": "<div class=\"post-body entry-content\" id=\"post-body-7302090468720016515\" itemprop=\"description articleBody\">\n <p>\n  <b>\n   <span>\n    Orrore Cpr, Ilaria Cucchi: \u201cSei tentati suicidi in sette giorni. Per i migranti quello \u00e8 l\u2019unico modo per tornare liberi\u201d\n   </span>\n  </b>\n </p>\n <div class=\"story__header has-medium-media\">\n  <div class=\"story__header__content\">\n   <em class=\"story__author\">\n    di\u00a0Romina Marceca\n   </em>\n  </div>\n  <figure class=\"story__media\">\n   <picture style=\"padding-bottom: calc((416/735)*100%);\">\n    <source media=\"(max-width: 767px)\" type=\"image/webp\"/>\n    <source type=\"image/webp\"/>\n    <source media=\"(max-width: 767px)\"/>\n    <img alt=\"Orrore Cpr, Ilaria Cucchi: \u201cSei tentati suicidi in sette giorni. Per i migranti quello \u00e8 l\u2019unico modo per tornare liberi\u201d\" height=\"225\" src=\"https://www.repstatic.it/content/localirep/img/rep-roma/2024/03/05/203146144-de718ce2-7477-47b7-872a-05b3a6a3f289.jpg\" srcset=\"https://www.repstatic.it/content/localirep/img/rep-roma/2024/03/05/203146144-de718ce2-7477-47b7-872a-05b3a6a3f289.jpg\" width=\"400\"/>\n   </picture>\n  </figure>\n  <div class=\"story__summary\">\n   <p>\n    Ponte Galeria: la dura denuncia \ndella senatrice in prima linea contro i centri di rimpatrio. Yasmine \nAccardo ( LasciateCIEntrare): \u201cNon c\u2019\u00e8 tutela dei diritti e \nriconoscimento delle persone che si trovano imprigionate in questi lager\n di Stato. A Roma sta nascendo la rete Stop-Cpr\u201dSei tentati suicidi in sette giorni. La tensione al Cpr di \nPonte Galeria sale di giorno in giorno dopo i disordini dell\u2019ultimo \nmese. Una lista della disperazione che si allunga dopo le proteste per \nle condizioni di invivibilit\u00e0 dentro al centro per il rimpatrio di Roma.\n Un carcere a tutti gli effetti con gabbie chiuse da inferriate alte \noltre otto metri, igiene ridotta al lumicino, solitudine e disperazione \ndi chi non viene nemmeno compreso quando parla\n   </p>\n   <p>\n    Il 27 febbraio il primo caso a poco\n    <a href=\"https://roma.repubblica.it/cronaca/2024/03/03/news/proteste_ponte_galeria_cpr_anarchici_bomba_carta-422244938/\">\n     meno di un mese dal suicidio\n    </a>\n    di\n    <strong>\n     Ousmane Sylla\n    </strong>\n    che si impicc\u00f2. Hamid Chialaamin ha un numero identificativo, il 17166,\n come tutti gli altri finiti nella lista richiesta e ottenuta dalla \nsenatrice\n    <strong>\n     Ilaria Cucchi\n    </strong>\n    , del gruppo di Alleanza \nVerdi-Sinistra. Il migrante \u00e8 stato trovato esanime\n   </p>\n   <span>\n    <a name=\"more\">\n    </a>\n   </span>\n   dopo che ha tentato \ndi impiccarsi e trasferito al Sant\u2019Eugenio. \u201cLa realt\u00e0 dei Cpr \u00e8 una \nrealt\u00e0 che ormai \u00e8 al collasso. Negli ultimi giorni si contano a Ponte \nGaleria una media di un tentato suicidio al giorno, praticamente una \nstrage. Anzi l\u2019ipotesi da brivido \u00e8 che i migranti tentano il suicidio \nsperando di tornare in libert\u00e0 perch\u00e9 non idonei alla vita in comunit\u00e0. \nTutto questo avviene nel disinteresse generale ma invece \u00e8 ora di \nraccontarli questi luoghi e pretendere che vengano chiusi \u2013 dice la \nparlamentare Ilaria Cucchi -. Tre ospiti sono stati dichiarati non \nidonei e ci si chiede per quale motivo erano l\u00ec dentro. Far\u00f2 tutto \nquello che \u00e8 nelle mie possibilit\u00e0 a partire da una interrogazione \nparlamentare. E cos\u00ec come \u00e8 successo nella citt\u00e0 di Ferrara, dove \nabbiamo sfilato in 1.500 tra associazioni e societ\u00e0 civile, continueremo\n a fare in ogni citt\u00e0 per chiedere che i Cpr vengano chiusi\u201d.\n   <p>\n   </p>\n   <div id=\"adv-Bottom\">\n   </div>\n   <p>\n   </p>\n   <p>\n    Il 29 febbraio sono stati invece in tre a tentare di farla finita \nsempre legando alle inferriate le lenzuola: Salhi Saber, El Maddahi \nOthman, Mohamed Al\u00ec Eltayahi. Lo scorso 4 febbraio c\u2019era stata una \nprotesta al Cpr per diverse ore in seguito alla morte di Ousmane Sylla, \nil 22enne originario della Guinea, che \u00e8 stato trovato impiccato con un \nlenzuolo a una grata. Il giovane, prima di uccidersi, ha lasciato un \nmessaggio che \u00e8 un testamento: ha scritto sul muro il suo nome, il suo \ncognome, il suo villaggio di provenienza. E una preghiera: \u201cPer favore, \nriportate il mio corpo in Africa, mi manca tantissimo il mio Paese, mi \nmanca tantissimo mia madre. Le forze dell\u2019ordine non capiscono nulla, \nnemmeno la mia lingua. Non ne posso pi\u00f9, voglio solo che la mia anima \nriposi in pace\u201d. Nel corso dei disordini sono rimasti feriti due \nmilitari e arrestati quattordici migranti.\n   </p>\n   <p>\n    Il 4 marzo in due sono stati ricoverati d\u2019urgenza all\u2019Aurelia \nHospital e al Sant\u2019Eugenio. Si tratta di Barry Abdoulaye e Mohamed \nElBikri. Proprio da quest\u2019ultimo ragazzo, 23 anni, \u00e8 iniziata la conta \ndei tentati suicidi perch\u00e9 la fidanzata aveva cercato di mettersi in \ncontatto con il Cpr per sapere che fine avesse fatto. \u201cIl mio ragazzo \nieri si \u00e8 impiccato a Ponte Galeria, \u00e8 stato portato in ospedale ma non \nabbiamo notizie. Lui si chiama Mohamed ElBikri, aveva chiesto di essere \nrimpatriato. Nelle ultime due settimane era sempre sotto terapia quasi \nsedato\u201d, aveva scritto in un messaggio alle associazioni la donna. E \u00e8 \nvenuto a galla che ElBikri non era l\u2019unico che negli ultimi giorni aveva\n cercato di uccidersi.\n   </p>\n   <p>\n   </p>\n   <p>\n    \u201cL\u00ec dove non c\u2019\u00e8 tutela dei diritti e riconoscimento delle persone \nche si trovano imprigionate in questo sistema di lager di Stato \u2013 dice \nYasmine Accardo, di LasciateCIEntrare - . Per rendere evidente quella \nviolenza lo fanno con un atto di violenza verso se stessi, per dare \ncarne a un corpo che viene continuamente disconosciuto in questo Paese. \nSiamo molto preoccupati perch\u00e9 nonostante anni di denunce, lo Stato \ncontinua a proporre nuovi sistemi di detenzione. A Roma si sta creando \nquesta nuova rete contro i Cpr che si chiama \u201cStop Cpr\u201d e continueremo a\n batterci\u201d\n   </p>\n  </div>\n </div>\n <div style=\"clear: both;\">\n </div>\n</div>\n", "pdf_content": null, "pdf_links": [], "description": "Orrore Cpr, Ilaria Cucchi: \u201cSei tentati suicidi in sette giorni. Per i migranti quello \u00e8 l\u2019unico modo per tornare liberi\u201d              \t \t  ...", "author": ["maoist"], "source": "https://proletaricomunisti.blogspot.com/2024/03/pc-7-marzo-chiudere-il-lager-cpr-roma.html"}