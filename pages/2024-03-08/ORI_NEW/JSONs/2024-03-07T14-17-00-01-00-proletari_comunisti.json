{"title": "pc 7 marzo - Le questioni per noi centrali in questo 8 Marzo (da Controinformazione rossoperaia dl 6/03)", "published time": "2024-03-07T14-17-00-01-00", "images": ["https://blogger.googleusercontent.com/img/b/R29vZ2xl/AVvXsEgPSdl9j0JLk2-ShJgugox6QhNdr4J4iXTq0csCA8X3GdJxotrYaoENDzJBzDLMTjMgPD-4t48uLGBI9MwE6evSDxbAHG3WTqwVxj2TsmHVXQVsE8Y6haJ0IMwwfqxm3ONWFRonjJPX8Tx2MlfQpKIMLzebA3x8BJzZVQcNWSjfc1yWbcRTtrH0dh4YvJxg/s2481/LOC%208%20marzo%2024_page-0001%20(1).jpg"], "content": "<div class=\"post-body entry-content\" id=\"post-body-4568893648804943874\" itemprop=\"description articleBody\">\n <p style=\"text-align: center;\">\n  <br/>\n </p>\n <div class=\"separator\" style=\"clear: both; text-align: center;\">\n  <a href=\"https://blogger.googleusercontent.com/img/b/R29vZ2xl/AVvXsEgPSdl9j0JLk2-ShJgugox6QhNdr4J4iXTq0csCA8X3GdJxotrYaoENDzJBzDLMTjMgPD-4t48uLGBI9MwE6evSDxbAHG3WTqwVxj2TsmHVXQVsE8Y6haJ0IMwwfqxm3ONWFRonjJPX8Tx2MlfQpKIMLzebA3x8BJzZVQcNWSjfc1yWbcRTtrH0dh4YvJxg/s2481/LOC%208%20marzo%2024_page-0001%20(1).jpg\" style=\"margin-left: 1em; margin-right: 1em;\">\n   <img border=\"0\" data-original-height=\"1755\" data-original-width=\"2481\" height=\"286\" src=\"https://blogger.googleusercontent.com/img/b/R29vZ2xl/AVvXsEgPSdl9j0JLk2-ShJgugox6QhNdr4J4iXTq0csCA8X3GdJxotrYaoENDzJBzDLMTjMgPD-4t48uLGBI9MwE6evSDxbAHG3WTqwVxj2TsmHVXQVsE8Y6haJ0IMwwfqxm3ONWFRonjJPX8Tx2MlfQpKIMLzebA3x8BJzZVQcNWSjfc1yWbcRTtrH0dh4YvJxg/s2481/LOC%208%20marzo%2024_page-0001%20(1).jpg\" srcset=\"https://blogger.googleusercontent.com/img/b/R29vZ2xl/AVvXsEgPSdl9j0JLk2-ShJgugox6QhNdr4J4iXTq0csCA8X3GdJxotrYaoENDzJBzDLMTjMgPD-4t48uLGBI9MwE6evSDxbAHG3WTqwVxj2TsmHVXQVsE8Y6haJ0IMwwfqxm3ONWFRonjJPX8Tx2MlfQpKIMLzebA3x8BJzZVQcNWSjfc1yWbcRTtrH0dh4YvJxg/s2481/LOC%208%20marzo%2024_page-0001%20(1).jpg\" width=\"404\"/>\n  </a>\n </div>\n <p>\n </p>\n <p style=\"line-height: 108%; margin-bottom: 0.28cm;\">\n  Quest'anno l'8 Marzo che si avvicina \u00e8 un 8 Marzo speciale, viene\ndopo la grande manifestazione di mezzo milione di persone, la\nstragrande maggioranza donne e ragazze, che c'\u00e8 stata il 25 novembre\na Roma che ha espresso una forza, una potenzialit\u00e0 di lotta, di\nunit\u00e0 delle donne, che veramente grande.\n </p>\n <p style=\"line-height: 108%; margin-bottom: 0.28cm;\">\n  E quindi\nquest'anno l'8 Marzo deve essere - e sar\u00e0 anch'esso - una\nmobilitazione con al centro lo sciopero delle donne, una\nmobilitazione vasta che ci sar\u00e0 in ogni citt\u00e0, dal nord al sud, al\ncentro, in ogni posto di lavoro, in ogni quartiere, in ogni settore\nin cui le donne lavorano in maniera sempre pi\u00f9 sfruttate, sempre pi\u00f9\ndiscriminate, sempre pi\u00f9 oppresse.\n </p>\n <p style=\"line-height: 108%; margin-bottom: 0.28cm;\">\n  Noi vogliamo\nporre al centro di questo 8 Marzo due realt\u00e0. Da un lato la realt\u00e0 delle\nlavoratrici, delle operaie che in questi mesi, in questo anno passato ma che continuer\u00e0 in una situazione molto pesante in cui la\nperdita dei posti di lavoro sta diventando una maniera quasi normale\nche soprattutto sta coinvolgendo anche le operaie delle grandi\nfabbriche. Nello stesso tempo, al di l\u00e0 dei dati e delle\n  <span>\n  </span>\n </p>\n <a name=\"more\">\n </a>\n lamentele\nche appaiono sui giornali, la condizione di differenze enormi,\nsalariali, di mansioni e di diritti delle lavoratrici, cade sempre\npi\u00f9 in basso.\n <p>\n </p>\n <p style=\"line-height: 108%; margin-bottom: 0.28cm;\">\n  Ma nonostante\nquesto, in questi mesi anche le lavoratrici, le operaie, non hanno mai\nsmesso di lottare e non si fermano, non si possono fermare.\n </p>\n <p style=\"line-height: 108%; margin-bottom: 0.28cm;\">\n  Spesso le loro\nlotte, i loro bisogni, le loro condizioni, non sono visibili, non\nsono oggetto di notizie dei mass media oppure quando lo sono servono\nper sciorinare dati, per assumere impegni ogni tanto, senza che poi\nquesti impegni vengano minimamente realizzati.\n </p>\n <p style=\"line-height: 108%; margin-bottom: 0.28cm;\">\n  Anzi, il problema\nche quello che sta accadendo alla condizione delle donne proletarie\nracchiude un p\u00f2 tutte le oppressioni, tutti gli gli attacchi che ci\nsono verso l\u2019insieme delle donne e diremmo anche verso l'insieme\ndei lavoratori e delle masse popolari.\n </p>\n <p style=\"line-height: 108%; margin-bottom: 0.28cm;\">\n  Le donne\ncontinuano sempre pi\u00f9 ad essere discriminate sul salario, pur\nfacendo lo stesso lavoro, svolgendo le stesse mansioni degli uomini, continuano a\nprendere meno.\n </p>\n <p style=\"line-height: 108%; margin-bottom: 0.28cm;\">\n  Coloro che sulla\nstampa, ma anche da parte dei padroni, da parte dei squallidi\nministri del governo, sollevano queste discriminazioni salariali cos\u00ec\ncome le discriminazioni rispetto alle possibilit\u00e0 lavorative di chi\nha un lavoro stabile e non ultra precario, lo fanno con uno scopo che\npeggiora la soluzione, come quando dicono alcuni giornalisti legati\nal padronato di alzare i salari per fermare la denatalit\u00e0. Quindi lo\nscopo di queste denunce, di queste \u201csoluzioni\u201d verso le donne\nlavoratrici non \u00e8 quello di migliorare la loro condizione, ma quello\nche se prendono di pi\u00f9, forse faranno pi\u00f9 figli, e non si parla del\nproblema di come mantenere eventuali figli.\n </p>\n <p style=\"line-height: 108%; margin-bottom: 0.28cm;\">\n  Tutta la campagna\nsulla natalit\u00e0, a fare pi\u00f9 figli, \u00e8 espressamente legata al fatto\nche le donne devono tornare ad avere un ruolo centrale per questo\nsistema borghese, a un ruolo centrale che le vede impegnate a fare\nfigli, impegnate nella casa, impegnate nella cura/assistenza della\nfamiglia. Quindi altro che andare incontro ad esigenze, ai bisogni\nassolutamente fondamentali delle donne proletarie ma farle andare\nindietro, farle andare in un moderno Medioevo in cui il problema \u00e8\nche se le donne facciano figli vengono \"pesate\"+ anche per i miseri\nbonus, per gli incentivi ai padroni se assumono donne che hanno 2, 3\nfigli ecc.\n </p>\n <p style=\"line-height: 108%; margin-bottom: 0.28cm;\">\n  Invece le donne\nche non hanno figli o sono sole, queste non hanno nessun diritto, non\nvengono considerate quasi delle persone.\n </p>\n <p style=\"line-height: 108%; margin-bottom: 0.28cm;\">\n  Questa condizione\ndelle donne, condizione che non \u00e8 solo pratica, ma che \u00e8 ideologica\ne culturale, ecc, sta andando in tandem con un aumento delle violenze\nsessuali, dei femminicidi.\n </p>\n <p style=\"line-height: 108%; margin-bottom: 0.28cm;\">\n  Si pu\u00f2 dire che\nora i dati e le statistiche che c'erano un anno fa di una donna su\ntre uccise, in realt\u00e0 stanno nettamente aumentando, vengono superati da una guerra di bassa intensit\u00e0 che a volte\ncolpisce proprio le lavoratrici, come spesso negli ultimi femminicidi\n\u00e8 avvenuto.\n </p>\n <p style=\"line-height: 108%; margin-bottom: 0.28cm;\">\n  E come il governo risponde a questo ? Il governo risponde con pi\u00f9 polizia\nsoprattutto, con pi\u00f9 provvedimenti securitari che non risolvono\naffatto, che non frenano affatto i femminicidi. Anzi, non\ndimentichiamoci che anche tra gli ultimi femminicidi - per esempio\nquelli di Latina - questi, ma tanti altri anche, sono stati commessi\nda uomini delle forze armate, da poliziotti, guardie di finanza, ecc.\n </p>\n <p style=\"line-height: 108%; margin-bottom: 0.28cm;\">\n  Quindi, insieme\nalla campagna per la natalit\u00e0, per fare figli, braccia da sfruttare,\nnuove braccia per il Capitale e soprattutto braccia, carne, per le\nguerre che via via aumentano e aumenta il ruolo del nostro\nimperialismo, l'imperialismo italiano, questo poi va insieme\nall'attacco al diritto d'aborto su cui ci sono alcuni segnali ma\nanche il futuro si prospetta veramente nero.\n </p>\n <p style=\"line-height: 108%; margin-bottom: 0.28cm;\">\n  Tutto questo \u00e8\nun uso fascista che produce, alimenta un moderno patriarcalismo di\nmaschi odiosi che reagiscono uccidendo, quando le donne non vogliono\nessere sottomesse, quando esse vogliono rompere i legami.\n </p>\n <p style=\"line-height: 108%; margin-bottom: 0.28cm;\">\n  Per\u00f2 noi in\nquesto 8 Marzo vogliamo che ci sia non solo la denuncia, la rabbia\nper tutto quello che sta ricadendo sulle donne, sulla condizione di\nvita in particolare delle donne pi\u00f9 pi\u00f9 sfruttate e pi\u00f9 oppresse,\ndelle donne povere, ma vogliamo portare un elemento di ribellione, di\nlotta, di fiducia nella possibilit\u00e0 di non subire passivamente tutto\nquesto, ma di poter lottare, di potersi difendersi subito dai\nprovvedimenti, dalla politica, dall'ideologia, dagli attacchi che\nsono all'ordine del giorno, ma soprattutto lottare per rovesciare\nquesta realt\u00e0, perch\u00e9 tutta la vita deve cambiare, rovesciarla con\nl'unica arma possibile anche per le donne - anzi a maggior ragione per\nle donne - con l'arma della rivoluzione proletaria, in cui le donne\nportano, proprio per la loro condizione, non una oppressione, ma l\u2019oppressione totale in quanto tale, portano una marcia in pi\u00f9.\n </p>\n <p style=\"line-height: 108%; margin-bottom: 0.28cm;\">\n  E in questo le\noperaie, le lavoratrici, sono il centro di questa battaglia, perch\u00e9\nloro stanno insieme e conoscono il valore della lotta unitaria,\nconoscono il valore della forza e quindi sono loro che hanno pi\u00f9\ninteresse, pi\u00f9 possibilit\u00e0, di prendere in mano una lotta\ncollettiva e che quindi devono andare oltre le lotte sindacali che\ngi\u00e0 fanno con le vertenze per portare avanti una lotta generale che\nsia anche d'avanguardia e di esempio per tutte le donne.\n </p>\n <p style=\"line-height: 108%; margin-bottom: 0.28cm;\">\n  Nello stesso\ntempo questo 8 Marzo \u00e8 un 8 Marzo internazionalista, \u00e8 un 8 Marzo\nche \u00e8 fino in fondo dalla parte delle donne palestinesi.\n </p>\n <p style=\"line-height: 108%; margin-bottom: 0.28cm;\">\n  Questo 8 Marzo le\ndonne palestinesi sono al centro della solidariet\u00e0 da parte delle\ndonne italiane e delle donne di tutti i paesi.\n </p>\n <p style=\"line-height: 108%; margin-bottom: 0.28cm;\">\n  Le donne\npalestinesi sono massacrate a decine e decine di migliaia, sono il\n70%, insieme ai bambini, dei morti per il genocidio che continua\nimperterrito a portare avanti lo Stato sionista di stampo nazista di\nIsraele. Ma nello stesso tempo queste donne massacrate, affamate, che\nvedono i loro bambini uccisi sotto le bombe oppure morti per fame, per sete, per mancanza di medicinali, che non possono partorire perch\u00e9\ngli ospedali sono bombardati, che sono costrette ad abortire per\nstrada, queste donne per\u00f2 portano avanti una resistenza che\nveramente \u00e8 d'esempio per tutte le donne di ogni paese e per noi.\n </p>\n <p style=\"line-height: 108%; margin-bottom: 0.28cm;\">\n  In questo senso\nnoi vogliamo rafforzare il nostro sostegno - e l'8 Marzo questo deve\nessere concreto e visibile - partecipando, portando questa\nsolidariet\u00e0 in ogni sciopero delle donne, in ogni\niniziativa/mobilitazione e l\u00ec dove \u00e8 possibile, soprattutto al\nNord, a Milano, in Lombardia, portarla visivamente nella nuova\nmanifestazione che ci sar\u00e0 per la Palestina il 9 Marzo.\n </p>\n <p style=\"line-height: 108%; margin-bottom: 0.28cm;\">\n  Noi pensiamo che\ndebba essere pi\u00f9 concreto, pi\u00f9 forte il legame tra le donne in\nlotta, le lavoratrici in primis e le donne palestinesi, sia perch\u00e9 \u00e8\nil nostro governo Meloni, sono i padroni nostri quelli che\ncostruiscono le armi soprattutto, che sono i complici e i responsabili\ndel genocidio in Palestina. Questi mostri, come usano le nostre vite\nper i loro profitti, i loro piani reazionari, razzisti, repressivi,\nper impedire la libert\u00e0 di noi donne in questo paese sono gli stessi\nche vogliono schiacciare il popolo e le donne palestinesi. La lotta\ndelle donne palestinesi, quindi, \u00e8 la nostra lotta, ci aiuta contro\nquesto sistema putrefatto, \u00e8 la lotta di noi donne lavoratrici, \u00e8\nla lotta anche delle donne palestinesi, perch\u00e9 indebolisce i nostri\nmostri imperialisti.\n </p>\n <p style=\"line-height: 108%; margin-bottom: 0.28cm;\">\n  Ecco, tutto\nquesto sar\u00e0 il centro per noi dell'8 Marzo. Le compagne, le\nlavoratrici del Movimento Femminista Proletario Rivoluzionario nelle\ncitt\u00e0 in cui sono presenti faranno lo sciopero delle lavoratrici, in\nparticolare nelle fabbriche e nei vari posti di lavoro, cos\u00ec come\naltre iniziative.\n </p>\n <p style=\"line-height: 108%; margin-bottom: 0.28cm;\">\n  Quest'anno\neffettivamente stiamo concentrando l'iniziativa pi\u00f9 importante\nproprio a Milano/Bergamo, sia per quanto riguarda le fabbriche, gli\noperai, che anche in questi mesi hanno continuato a lottare sia per\nquanto riguarda la solidariet\u00e0 alle donne palestinesi. Quindi in\nquesto senso facciamo appello a tutte le lavoratrici, agli operai e\nalle donne a prendere nelle loro mani questo importante 8 Marzo.\n </p>\n <p style=\"line-height: 108%; margin-bottom: 0.28cm;\">\n  E poi\ncontinueremo sempre pi\u00f9, e ancora di pi\u00f9, a lottare.\n </p>\n <div style=\"clear: both;\">\n </div>\n</div>\n", "pdf_content": null, "pdf_links": [], "description": "Quest'anno l'8 Marzo che si avvicina \u00e8 un 8 Marzo speciale, viene dopo la grande manifestazione di mezzo milione di persone, la stragrande ...", "author": ["prolcomra"], "source": "https://proletaricomunisti.blogspot.com/2024/03/pc-7-marzo-le-questioni-per-noi.html"}