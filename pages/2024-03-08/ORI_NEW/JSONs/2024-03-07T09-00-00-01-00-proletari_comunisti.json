{"title": "pc 7 marzo - Formazione operaia - Il compito principale dei comunisti - contro gli economisti - 'Che Fare?' di Lenin", "published time": "2024-03-07T09-00-00-01-00", "images": ["https://blogger.googleusercontent.com/img/b/R29vZ2xl/AVvXsEha0i-B9tmLFpMcI28dSC_60JsMZImX0W2trNyWXKv7FfzUFVygPjuhhf2qcr8PwtWtNbNU181wNZO6rhTPB98o0gC5zoiw5Lkm9Gie6IesS9hGGoZwDgzExid-yjZOym0YRatlXQMuRtzMjl2tRe6SadIFlDI7gcKH8Z4zwwYoL-2LR3pauW5SUxTMICj8/s290/images.jpg"], "content": "<div class=\"post-body entry-content\" id=\"post-body-7364467001202456122\" itemprop=\"description articleBody\">\n <p>\n </p>\n <div class=\"separator\" style=\"clear: both; text-align: center;\">\n  <a href=\"https://blogger.googleusercontent.com/img/b/R29vZ2xl/AVvXsEha0i-B9tmLFpMcI28dSC_60JsMZImX0W2trNyWXKv7FfzUFVygPjuhhf2qcr8PwtWtNbNU181wNZO6rhTPB98o0gC5zoiw5Lkm9Gie6IesS9hGGoZwDgzExid-yjZOym0YRatlXQMuRtzMjl2tRe6SadIFlDI7gcKH8Z4zwwYoL-2LR3pauW5SUxTMICj8/s290/images.jpg\" imageanchor=\"1\" style=\"margin-left: 1em; margin-right: 1em;\">\n   <img border=\"0\" data-original-height=\"174\" data-original-width=\"290\" height=\"240\" src=\"https://blogger.googleusercontent.com/img/b/R29vZ2xl/AVvXsEha0i-B9tmLFpMcI28dSC_60JsMZImX0W2trNyWXKv7FfzUFVygPjuhhf2qcr8PwtWtNbNU181wNZO6rhTPB98o0gC5zoiw5Lkm9Gie6IesS9hGGoZwDgzExid-yjZOym0YRatlXQMuRtzMjl2tRe6SadIFlDI7gcKH8Z4zwwYoL-2LR3pauW5SUxTMICj8/s290/images.jpg\" srcset=\"https://blogger.googleusercontent.com/img/b/R29vZ2xl/AVvXsEha0i-B9tmLFpMcI28dSC_60JsMZImX0W2trNyWXKv7FfzUFVygPjuhhf2qcr8PwtWtNbNU181wNZO6rhTPB98o0gC5zoiw5Lkm9Gie6IesS9hGGoZwDgzExid-yjZOym0YRatlXQMuRtzMjl2tRe6SadIFlDI7gcKH8Z4zwwYoL-2LR3pauW5SUxTMICj8/s290/images.jpg\" width=\"400\"/>\n  </a>\n </div>\n <br/>\n Nel capitolo III del \"Che fare?\" Lenin parte dalla riaffermazione che esistono due politiche, la politica tradunionista e la politica socialdemocratica; dato che \"\n <i>\n  gli economisti non negano in assoluto la politica ma deviano continuamente dalla concezione socialdemocratica verso la concezione tradunionista della politica\n </i>\n \".\n <p>\n </p>\n <p>\n  Il testo poi passa ad esaminare l'importanza della denuncia economica e dei fogli che si occupano di questa. e la grande attenzione che gli operai prestano ad essa. \"\n  <i>\n   Le verit\u00e0 sulla vita operaia in questi fogli\n  </i>\n  - scrive Lenin -\n  <i>\n   erano effettivamente il pi\u00f9 delle volte una dichiarazione di guerra perch\u00e8 le loro rivelazioni provocavano un fermento tra gli operai, li incitavano ad esigere l'eliminazione delle ingiustizie pi\u00f9 stridenti e suscitavano in loto la volont\u00e0 di sostenere le proprie rivendicazioni con gli scioperi\n  </i>\n  \". E poi conclude: \"\n  <i>\n   Le denunce economiche sulle fabbriche erano e continuano ad essere uno strumento notevole di lotta economica. E cos\u00ec sar\u00e0 finch\u00e8 esister\u00e0 il capitalismo, il quale incita necessariamente gli operai a difendersi da s\u00e8\n  </i>\n  ... (Esse, quindi)\n  <i>\n   diventano il punto di partenza di un risveglio della lotta di classe, l'inizio di una lotta operaia e della diffusione del socialismo\n  </i>\n  \". Anzi, Lenin dice che nessuno come i comunisti possono e devono fare queste denunce. \"\n  <i>\n   Queste denunce possono servire come punto di partenza e parte integrante dell'attivit\u00e0 socialdemocratica (a condizione di essere convenientemente utilizzate dall'organizzazione dei rivoluzionari), ma possono anche, se ci si sottomette alla spontaneit\u00e0, sboccare in una lotta puramente \"tradunionista\" e in un movimento operaio non socialdemocratico\n  </i>\n  \".\n </p>\n <p>\n  Questo \u00e8 il punto.\n </p>\n <p>\n  \"\n  <i>\n   La socialdemocrazia\n  </i>\n  - dice ancora Lenin -\n  <i>\n   dirige la lotta della classe operaia non soltanto per\n   <span>\n   </span>\n  </i>\n </p>\n <a name=\"more\">\n </a>\n <i>\n  ottenere condizioni vantaggiose nella vendita della forza lavoro ma anche per abbattere il regime sociale che costringe i nullatenenti a vendersi ai ricchi. La socialdemocrazia rappresenta la classe operaia non nei suoi rapporti con un determinato gruppo di padroni ma nei suoi rapporti con tutte le classi della societ\u00e0, con lo Stato come forza politica organizzata... Quindi\n </i>\n (i socialdemocratici),\n <i>\n  non possono limitarsi alla lotta economica, non possono nemmeno ammettere che l'organizzazione di denunce economiche sia la parte prevalente della loro attivit\u00e0. Dobbiamo occuparci attivamente dell'educazione politica della classe operaia, dello sviluppo della sua coscienza politica... Ma in che cosa deve consistere l'educazione politica? Ci si pu\u00f2 limitare a diffondere l'idea che la classe operaia \u00e8 ostile all'autocrazia\n </i>\n (padroni, governo)?\n <i>\n  Certamente no. Non basta spiegare agli operai la loro oppressione politica, non basta spiegare il contrasto dei loro interessi con quelli dei padroni. Bisogna fare dell'agitazione a proposito di ogni manifestazione concreta di questa oppressione. E poich\u00e8 questa oppressione si esercita sulla pi\u00f9 diverse classi della societ\u00e0, poich\u00e8 si manifesta nei pi\u00f9 diversi campi della vita e dell'attivit\u00e0 professionale, civile, privata, familiare, religiosa , scientifica, ecc., non \u00e8 forse evidente che non adempiremmo il nostro compito di sviluppare la coscienza politica degli operai se non ci incaricassimo di organizzare la denuncia politica dell'autocrazia sotto tutti i suoi aspetti? Non \u00e8 forse necessario denunciare tutte le manifestazioni concrete dell'oppressione? Tutte le manifestazioni dell'oppressione poliziesca, dell'arbitrio assolutista, della corruzione dei funzionari, della lotta contro gli affamati e la repressione dell'aspirazione del popolo alla cultura, alla scienza, l'estorsione di tributi di ogni sorta, le persecuzioni, i metodi soldateschi contro gli intellettuali... Tutte queste e mille altre manifestazioni dell'oppressione, non direttamente legate alla lotta economica sono mezzi e motivi per trascinare le masse nella lotta politica. Anzi, nella somma dei casi quotidiani in cui l'operaio deve soffrire della sua mancanza di diritti, dell'arbitrio, della violenza, i casi di oppressione poliziesca nella lotta sindacale non sono che una piccola minoranza\".\n </i>\n <p>\n </p>\n <p>\n  L'esposizione di Lenin \u00e8 fin troppo chiara per tracciare la discriminante tra un'attivit\u00e0 principalmente economica, legata alle condizioni economica, e l'agitazione politica dei comunisti e di quanto da essa dipenda l'effettiva lotta politica della classe.\n </p>\n <p>\n  Lenin rigetta e invita noi tutti a rigettare che il compito dei comunisti sia essenzialmente dare alla stessa lotta economica un carattere politico, che la lotta economica \u00e8 gi\u00e0 essa una lotta politica e che essa sia il metodo per portare gli operai alla politica. Non solo, ma Lenin insiste che dare alla lotta economica stessa un carattere politico, adoprarsi a soddisfare le rivendicazioni economiche, a migliorare le condizioni di lavoro con misure legislative e amministrative, \u00e8 ci\u00f2 che precisamente fanno e hanno fatto tutte le associazioni di mestiere.\n </p>\n <p>\n  Quindi essa non pu\u00f2 essere il compito principale dell'azione dei comunisti. Considerarla tale e concentrare tutta l'attivit\u00e0 su questo, abbassa la politica, l'attivit\u00e0 e l'organizzazione dei comunisti a livello della politica tradunionista.\n </p>\n <p>\n  \"\n  <i>\n   La socialdemocrazia rivoluzionaria... approfitta dell'agitazione economica non soltanto per presentare al governo rivendicazioni di ogni genere ma anche, innanzitutto, per rivendicare la soppressione del regime autocratico... Ritiene inoltre suo dovere presentare al governo rivendicazioni non soltanto sul terreno della lotta economica ma su quello di tutte le manifestazioni della vita politica e sociale... come la parte \u00e8 subordinata al tutto\n  </i>\n  \".\n </p>\n <p>\n  In questo Lenin invita a distinguere la propaganda dall'agitazione, in una formula molto semplice e chiara \"\n  <i>\n   la propaganda deve dare in una parola molte idee, un cos\u00ec grande numero di idee, che nel loro insieme potranno essere assimilate solo da un numero relativamente piccolo di persone. L'agitatore all'opposto trattando la stessa questione prende l'esempio pi\u00f9 noto, per dare alle masse una sola idea... quella del contrasto, ad esempio, tra l'aumento della ricchezza e l'aumento della miseria, si sforza di suscitare il malcontento, l'indignazione delle masse contro questa stridente ingiustizia... Il propagandista agisce soprattutto con gli scritti e l'agitatore coi discorsi\n  </i>\n  \".\n </p>\n <p>\n  E perch\u00e8 non ci siano dubbi, Lenin aggiunge \"\n  <i>\n   Trovare un terzo campo, una terza funzione dell'attivit\u00e0 pratica che consisterebbe nell'appello alle masse per determinate azioni concrete, \u00e8 la pi\u00f9 grande assurdit\u00e0, perch\u00e8 l'appello come atto isolato o \u00e8 il completamento naturale e inevitabile del trattato teorico, dell'opuscolo di propaganda, del discorso di agitazione, oppure adempie una funzione puramente esecutiv\n  </i>\n  a\".\n </p>\n <p>\n  Vale a dire, Lenin combatte ogni idea che l'azione concreta sia il tutto, come subordinare propaganda e agitazione all'azione concreta; sia perch\u00e8 l'azione concreta di un opuscolo di propaganda sta proprio nella diffusione e assimilazione dell'opuscolo da parte delle \"poche persone\" (leggi avanguardie) che possano realmente assimilarlo; sia perch\u00e8 \u00e8 differente il tipo di azione concreta che scaturisce dall'agitazione, se essa \u00e8 politica o se essa \u00e8 puramente economica. L'idea dell'azione concreta si sposa bene con l'idea che \u00e8 solo sulle questioni economica che si possono sviluppare azioni concrete.\n </p>\n <div style=\"clear: both;\">\n </div>\n</div>\n", "pdf_content": null, "pdf_links": [], "description": "Nel capitolo III del \"Che fare?\" Lenin parte dalla riaffermazione che esistono due politiche, la politica tradunionista e la politica social...", "author": ["fannyhill"], "source": "https://proletaricomunisti.blogspot.com/2024/03/pc-7-marzo-formazione-operaia-il.html"}