{"title": "pc 7 marzo-Il governo Meloni rende sempre pi\u00f9 pesante il clima da stato di polizia (da Controinfo rossoperaia del 7/03)", "published time": "2024-03-07T21-22-00-01-00", "images": ["https://blogger.googleusercontent.com/img/b/R29vZ2xl/AVvXsEi5DCyyt13QaujyctOZ_V9jZkSXlxXYXLR3do8F2XviWDDunTwy8vlVHIgbsJG1csgdV4K92mlbWFTjCm5XUEXq4yNrWAHQ41GRJgOVNGngXOEFaC_rPktSpCaWFC8PT_KWx8ohR80fXFm1Cmj4bjGBFsdcd0lbjcccKz8xzHKY1OgcgpVQLeOr9Hflm_KD/s523/brutto%20clima.jpg"], "content": "<div class=\"post-body entry-content\" id=\"post-body-8182019378706221875\" itemprop=\"description articleBody\">\n <p>\n </p>\n <div class=\"separator\" style=\"clear: both; text-align: center;\">\n  <a href=\"https://blogger.googleusercontent.com/img/b/R29vZ2xl/AVvXsEi5DCyyt13QaujyctOZ_V9jZkSXlxXYXLR3do8F2XviWDDunTwy8vlVHIgbsJG1csgdV4K92mlbWFTjCm5XUEXq4yNrWAHQ41GRJgOVNGngXOEFaC_rPktSpCaWFC8PT_KWx8ohR80fXFm1Cmj4bjGBFsdcd0lbjcccKz8xzHKY1OgcgpVQLeOr9Hflm_KD/s523/brutto%20clima.jpg\" imageanchor=\"1\" style=\"margin-left: 1em; margin-right: 1em;\">\n   <img border=\"0\" data-original-height=\"219\" data-original-width=\"523\" height=\"197\" src=\"https://blogger.googleusercontent.com/img/b/R29vZ2xl/AVvXsEi5DCyyt13QaujyctOZ_V9jZkSXlxXYXLR3do8F2XviWDDunTwy8vlVHIgbsJG1csgdV4K92mlbWFTjCm5XUEXq4yNrWAHQ41GRJgOVNGngXOEFaC_rPktSpCaWFC8PT_KWx8ohR80fXFm1Cmj4bjGBFsdcd0lbjcccKz8xzHKY1OgcgpVQLeOr9Hflm_KD/s523/brutto%20clima.jpg\" srcset=\"https://blogger.googleusercontent.com/img/b/R29vZ2xl/AVvXsEi5DCyyt13QaujyctOZ_V9jZkSXlxXYXLR3do8F2XviWDDunTwy8vlVHIgbsJG1csgdV4K92mlbWFTjCm5XUEXq4yNrWAHQ41GRJgOVNGngXOEFaC_rPktSpCaWFC8PT_KWx8ohR80fXFm1Cmj4bjGBFsdcd0lbjcccKz8xzHKY1OgcgpVQLeOr9Hflm_KD/s523/brutto%20clima.jpg\" width=\"471\"/>\n  </a>\n </div>\n <div class=\"separator\" style=\"clear: both; text-align: center;\">\n  <br/>\n </div>\n <p>\n </p>\n <p style=\"line-height: 108%; margin-bottom: 0.28cm;\">\n </p>\n <p style=\"line-height: 108%; margin-bottom: 0.28cm;\">\n  Una volta tanto siamo d'accordo con la Meloni. Ieri la signora ha\nincontrato i sindacati di polizia e tutta la pletora di associazioni\ndelle forze dell'ordine, carabinieri, Guardia di Finanza. E ha\ndichiarato, sostanzialmente: \u201cc'\u00e8 un clima che non mi piace e che\nmi ricorda anni molto difficili per la nostra nazione\u201d.\n </p>\n <p style=\"line-height: 108%; margin-bottom: 0.28cm;\">\n  Chiaramente\nquesto \u00e8 ci\u00f2 che condividiamo. Questo clima non piace neanche a\nnoi e credo non piaccia agli studenti manganellati a Pisa, ai\nmanifestanti sotto la sede Rai di Torino, di Napoli, non piaccia a\ntutti coloro che negli ultimi sei mesi di questo governo hanno subito\ncariche poliziesche e non solo, a tutti coloro che hanno subito\nvessazioni, persecuzioni, divieti, a tutti coloro che si stanno\nmisurando dalla nascita di questo governo su una catena di\nprovvedimenti sull'ordine pubblico e sulla sicurezza che attaccano\nsostanzialmente la libert\u00e0 di manifestare, la libert\u00e0 di protesta,\nla libert\u00e0 di associazione e si trovano continuamente a rischio\naggressione, repressione, denunce, processi, da parte di questo\ngoverno e di questo Stato, i cui ministri, sottosegretari, pretendono\nimpunit\u00e0, fanno le vittime anche quando si tratta di palesi\nviolazioni di leggi e Costituzione, anche quando si tratta di\nfenomeni aperti di corruzione e conflitto di interessi. E l'elenco\nqui dovrebbe riguardare parecchi.\n </p>\n <p style=\"line-height: 108%; margin-bottom: 0.28cm;\">\n  Invece \u00e8 il governo che fa la\nvittima, \u00e8 il governo che scende in campo a difendere polizia e\nforze repressiva anche di fronte a situazioni palesemente denunciate\nanche dall'intera stampa e perfino segnalate dal Presidente della\nRepubblica. Invece che trovare sul banco degli imputati carabinieri, forze dell'ordine, sbirri\nviolenti, su quel banco vengono messi i manifestati.\n </p>\n <p style=\"line-height: 108%; margin-bottom: 0.28cm;\">\n  Ma questo governo si\nprepara a forzare ancora di pi\u00f9 l'apparato repressivo per rendere\nancora di pi\u00f9 possibile l'arbitrio poliziesco, la brutalit\u00e0\npoliziesca, la repressione delle manifestazioni, anche quando si\ntratta di giovani e giovanissimi che giustamente fanno sentire la\nloro voce che in questi ultimi tempi si fa sentire intorno alla\nsolidariet\u00e0 con il popolo palestinese.\n </p>\n <p style=\"line-height: 108%; margin-bottom: 0.28cm;\">\n  In sostanza\nquesto governo provocatoriamente alza i toni e il tiro e prepara\nnuove strette sia in termini legislativi sia in termini di\ncomportamenti delle forze dell'ordine.\n </p>\n <p style=\"line-height: 108%; margin-bottom: 0.28cm;\">\n  E giustamente\nguarda al G7.\n </p>\n <p style=\"line-height: 108%; margin-bottom: 0.28cm;\">\n  E\u2019 evidente che\nquesto governo ci sta preparando a una repressione del genere del G8 di\nGenova, della tortura, delle cariche poliziesche, delle detenzioni\narbitrarie, di tutto quell'orrore che costitu\u00ec il G8 di Genova\u00a0 e ne\nprepara a un replay, stavolta in via preventiva, per evitare che vi\npossano essere le manifestazioni che sono pi\u00f9 che mai necessarie in\noccasione di questo appuntamento, manifestazioni che dovranno\nraccogliere studenti, proletari e tutte le ragioni della protesta non\nsolo contro questo governo ma contro i padroni del mondo che ci hanno\nscaricato la crisi sulla nostra pelle e che oggi preparano la guerra,\noltre che essere responsabili del disastro ambientale, climatico,\noltre che essere responsabili dell'immane strage dei migranti nei\nmari, in particolare nel Mediterraneo.\n </p>\n <p style=\"line-height: 108%; margin-bottom: 0.28cm;\">\n  Invece questo\ngoverno pensa all'applicazione di un Daspo per i manifestanti\nviolenti, i manifestanti che protestano giustamente contro questa\nguerra, contro gli aumenti delle spese militari, contro questa\nrepressione, contro questo trattamento inumano degli immigrati, che\nprotestano contro la riforma della scuola, contro l'attacco ai\ndiritti dei lavoratori. Tutte queste proteste vengono assimilate agli\nultras e la legislazione anti-ultras che ha instaurato il Daspo\nora potrebbe essere estesa ai manifestanti violenti, vale a dire\nimpedire a coloro che sono segnalati dalla polizia, di partecipare anche alla\nmanifestazione. Cio\u00e8 un vero e proprio Stato di polizia, un\ncomportamento proprio del regime fascista ai tempi di Mussolini, di\ncui questo governo che lo vogliano o no \u00e8 diretto discendente, e lo\nricorda sia pure in forme che noi definiamo moderne.\n </p>\n <p style=\"line-height: 108%; margin-bottom: 0.28cm;\">\n  Invece che\nmettere nome e cognome ai poliziotti in maniera che sia pi\u00f9 facile,\nin caso di episodi come quello di Pisa, di individuarne anche le\nresponsabilit\u00e0 individuali - perch\u00e9 in questo ci sono anche\nresponsabilit\u00e0 individuali, perch\u00e9 una parte rilevante dei\npoliziotti sono fascisti, vili sbirri che usano la divisa per la\nprevaricazione e la violenza - invece che andare in questa direzione il governo gli assegna la body cam per individuare le proteste, ogni tipo\ndi protesta nei loro confronti, anche gli slogan, anche le invettive\npi\u00f9 che ragionevoli, che permette di conseguenza ai manifestanti di\nessere fermati e perseguitati anche dopo le manifestazioni.\n </p>\n <p style=\"line-height: 108%; margin-bottom: 0.28cm;\">\n  E cos\u00ec come la Meloni si \u00e8\ndimostrata disponibile all'utilizzo dei droni per controllare\ndall'alto i cortei - che gi\u00e0 sono super controllati dagli\nelicotteri, super controllati dal sistema di telecamere che fa s\u00ec\nche ogni manifestazione sia trasformata in una ragione per colpire\nmanifestanti attivi - i droni vogliono considerarli come se fossimo\nin una guerra, i droni sono stati usati e vengono utilizzati proprio\nnelle guerre, dall'India alla Palestina, all'Ucraina, per sussidiare\nle operazioni di guerra.\n </p>\n <p style=\"line-height: 108%; margin-bottom: 0.28cm;\">\n  E quello che il\ngoverno vuole fare \u00e8 una guerra ai manifestanti e alle\nmanifestazioni.\n </p>\n <p style=\"line-height: 108%; margin-bottom: 0.28cm;\">\n  Per l'incontro con\ni sindacati di polizia ci sarebbe da aprire uno stadio perch\u00e9\nle associazioni che rappresentano i poliziotti, i loro sindacati sono\nsempre in prima fila, come forcaioli e difensori di s\u00e9 stessi, di\nfronte alle pi\u00f9 orribili brutture di cui parleremo nel corso di\nquesta controinformazione.\n </p>\n <p style=\"line-height: 108%; margin-bottom: 0.28cm;\">\n  I sindacati della\npolizia andrebbero sciolti. Sono associazioni che difendono i\npoliziotti nei loro comportamenti pi\u00f9 brutali, i pi\u00f9 illegali e di\nconseguenza costituiscono uno Stato nello Stato e contribuiscono a\nrendere la polizia e le forze dell'ordine degli squadristi in divisa\npiuttosto che quello che dovrebbe essere la loro funzione ordinaria.\n </p>\n <p style=\"line-height: 108%; margin-bottom: 0.28cm;\">\n  Si pensa di farlo\nrapidamente e questo \u00e8 chiaro che lo vogliono fare rapidamente,\nproprio perch\u00e9 la Meloni indica nell'attivit\u00e0 preventiva e\nrepressiva rispetto al G7 l'urgenza di queste misure e di conseguenza\nsi vuole intervenire direttamente nella discussione parlamentare -\nche gi\u00e0 c'\u00e8 con la pletora dei decreti sulla sicurezza di ogni\nordine e grado gi\u00e0 in Parlamento - per inserire queste misure\nrepressive.\n </p>\n <p style=\"line-height: 108%; margin-bottom: 0.28cm;\">\n  Quando quindi\ndenunciamo lo Stato di polizia, il moderno fascismo, la guerra\nesterna come contenitore generale di quella interna che diventa\nguerra all'esterno - interventi militari imperialisti, come l'ultimo\napprovato dal Parlamento in Mar Rosso, ma che fa seguito alla\npresenza delle truppe imperialiste italiane in altri scenari,\ncompreso quello allargato dell'Ucraina - che corrisponde alla guerra interna. \u00c8 una legge di natura\ndell'imperialismo ed \u00e8 una legge di natura dell'imperialismo\nitaliano, della sua coalizione e dei suoi riferimenti principali in\nquesto momento, l'imperialismo USA.\n </p>\n <p style=\"line-height: 108%; margin-bottom: 0.28cm;\">\n  \u00c8 chiaro che \u00e8\nun passo avanti verso lo Stato di polizia e il modello fascismo ed \u00e8\nchiaro che proprio in questi casi bisogna difendere strenuamente i\ndiritti e le libert\u00e0 democratiche, le libert\u00e0 di manifestare.\nQuesto richiede necessariamente per il sistema di leggi che viene\nfatto una violazione permanente di queste leggi. Se ci dovessimo\nattenere a queste leggi dovremmo non pi\u00f9 manifestare ma rimanere a\ncasa o addirittura trasformarci in autodetenuti ai domiciliari, viste\nle normative che vanno presentando.\n </p>\n <p style=\"line-height: 108%; margin-bottom: 0.28cm;\">\n  Ogni\nmanifestazione per questo governo deve essere trasformata in problema\ndi ordine pubblico per alimentare la campagna \"legge e ordine\", usarla\nsia a fini elettorali sia per coprire la vera natura di questo\ngoverno, un governo dei padroni, il governo della guerra, il governo\ndella repressione.\n </p>\n <p style=\"line-height: 108%; margin-bottom: 0.28cm;\">\n  Le prime voci che\nsi sono sollevate alla Camera sono critiche: avverte l\u2019AVS\n(Alleanza Verdi Sinistra) che non si possono vietare i diritti\ncostituzionali sulla libert\u00e0 di manifestare attraverso un atto\namministrativo come il Daspo.\n </p>\n <p style=\"line-height: 108%; margin-bottom: 0.28cm;\">\n  Chiaramente\ncondividiamo questo giudizio. Ma davvero pensiamo che limitarsi a\nquesto tipo di giudizio possa costituire l'opposizione?\n </p>\n <p style=\"line-height: 108%; margin-bottom: 0.28cm;\">\n  Meloni e Salvini\ngiocano a chi \u00e8 pi\u00f9 forcaiolo, i ministri da questi signori\ncollocati a difesa dell'ordine pubblico, a capi della polizia. Il\nsistema capillare e diffuso delle forze dell'ordine \u00e8 tale da essere\nuna blindatura all'azione di governo.\n </p>\n <p style=\"line-height: 108%; margin-bottom: 0.28cm;\">\n  Questo quindi \u00e8\nun salto di qualit\u00e0. Certo, parliamo sempre di \u201csalti di qualit\u00e0\u201d,\nci siamo anche stufati di parlare di salti di qualit\u00e0. Ogni\npassaggio di questo genere, ogni momento di conflitto sociale, di\nsmascheramento della funzione della repressione viene usata dal\ngoverno per alimentarla ulteriormente e in questo senso quello verso\ncui marcia il governo \u00e8 all'interno della guerra interna, a una\nmilitarizzazione del conflitto sociale politico in questo paese.\n </p>\n <p style=\"line-height: 108%; margin-bottom: 0.28cm;\">\n  Contro questa\nmilitarizzazione del conflitto sociale e politico occorre costruire\ngli strumenti per difendere le libert\u00e0 democratiche e considerando\nche questa difesa oggi passa quasi sempre dal difendere le ragioni di\nqueste manifestazioni con forme di organizzazione che ne permetta la\ncontinuit\u00e0, lo sviluppo e la loro efficacia.\n </p>\n <p style=\"line-height: 108%; margin-bottom: 0.28cm;\">\n  Certo, siamo\ntutti sotto attacco su questo, anche se l'occhio del governo \u00e8 verso\nle manifestazioni pi\u00f9 radicali che attraversano queste paese, quindi in questi ultimi tempi, in\nparticolare le manifestazioni di solidariet\u00e0 con la Palestina. E' chiaro che l'occhio del governo \u00e8 colpire questi per colpire tutti,\ntoccare uno per toccare tutti e se questo lo leghiamo agli attacchi\nal diritto di sciopero, alla repressione contro i lavoratori si pu\u00f2\ncapire abbastanza facilmente la natura non solo dell'azione del\ngoverno, ma anche della risposta necessaria.\n </p>\n <p style=\"line-height: 108%; margin-bottom: 0.28cm;\">\n  Serve il fronte\nunito contro la repressione. Ma serve anche un processo attivo tra i\nlavoratori di educazione politica e sociale perch\u00e9 di questa\neducazione politica e sociale \u00e8 fatta la formazione di una vera\navanguardia della classe operaia, che sia anche un'avanguardia\npolitica non solo della classe ma di tutti i movimenti.\n </p>\n <p style=\"line-height: 108%; margin-bottom: 0.28cm;\">\n  E in questo senso\ntocca proprio ai comunisti come noi, alle avanguardie del\nsindacalismo di base di classe, essere in prima fila nella denuncia\ntra le file dei lavoratori dei provvedimenti repressivi del governo,\ndegli attacchi del governo alle manifestazioni - vedi l'ultimo attacco\nagli studenti di Pisa - e spingere i lavoratori a prendere posizione, a\nentrare in campo e a difendere non solo le occasioni in cui gli\noperai e i lavoratori sono fatti segni di azioni repressive e di\nprovvedimenti di carattere anche politico, nelle fabbriche, nei posti\ndi lavoro, ad essere sensibili a ogni oppressione, a tutte le forme\ndi oppressione che questo governo, questo Stato a servizio dei\npadroni, realizzano contro chi si oppone e manifesta in questo paese.\n </p>\n <p style=\"line-height: 108%; margin-bottom: 0.28cm;\">\n  Che non ci siano\nequivoci a questo \u00e8 spiegato bene dal processo di Verona, in cui 5\npoliziotti sono sotto accusa per tortura, 5 poliziotti sono accusati\ndi aver partecipato a vario titolo tra il luglio 22 e il marzo 23,\nquindi per un lungo periodo, in piena vigenza del nuovo governo\nMeloni, a torture, pestaggi, umiliazioni nei confronti di persone fermate o arrestate, soprattutto immigrati, tossicodipendenti,\nsenza tetto. Tra le accuse anche falso, omissioni di atti d'ufficio,\npeculato, abuso d'ufficio, aggravati dall'odio razziale.\n </p>\n <p style=\"line-height: 108%; margin-bottom: 0.28cm;\">\n  Un processo a dei\ncriminali in divisa che ha toccato tutto. Nel decreto di giudizio\nimmediato disposto dal Gip di Verona si legge tra i reati contestati\ndi aver \u201ctorturato con sadico godimento\u201d, all'interno della\nquestura di Verona, persone fermate per identificazione o per il\npossesso di piccole quantit\u00e0 di hashish.\n </p>\n <p style=\"line-height: 108%; margin-bottom: 0.28cm;\">\n  Non solo, ma\nquesti poliziotti hanno emesso denunce, falsificato verbali, abusato\ndei loro poteri, hanno inflitto calci e sberle a un cittadino rumeno fermato per\nidentificazione fino a fargli perdere i sensi,\u00a0 con l' utilizzo\ningiustificato dello spray, con l' umiliazione, come quella che lo costringe\na orinare nella stanza dove era detenuto e poi pulirla con uno\nstraccio.\n </p>\n <p style=\"line-height: 108%; margin-bottom: 0.28cm;\">\n  Dei criminali,\ndelle bestie in divisa. E non sono casi isolati. \u00c8 inutile ricordare\nil caso Cucchi.\n </p>\n <p style=\"line-height: 108%; margin-bottom: 0.28cm;\">\n  E\u2019 tutti i\ngiorni che nelle Questure di questo paese avvengono cose di questo\ngenere e avvengono con la copertura dei comandi, delle Questure. E\nquando vengono beccati abbiamo ci\u00f2 che scandalizza anche il\nmanifesto: \u201cil ministro degli Interni, i sindacati di polizia non\nsi costituiscono parte civile\u201d.\n </p>\n <p style=\"line-height: 108%; margin-bottom: 0.28cm;\">\n  \u00c8 ben chiaro che\nin questi casi non costituirsi parte civile significa coprirli,\nsignifica considerarli parte di s\u00e9 e quindi \u00e8 evidente che le\nresponsabilit\u00e0 di quanto avviene va ben oltre le bestie in divisa e\ncolpisce il sistema: il ministero degli Interni, i sindacati di\npolizia, l'autodifesa dello Stato e dei corpi separati, perch\u00e9 essi\nsono il concentrato della vera natura dello Stato borghese.\n </p>\n <br/>\n <p>\n </p>\n <div style=\"clear: both;\">\n </div>\n</div>\n", "pdf_content": null, "pdf_links": [], "description": "Una volta tanto siamo d'accordo con la Meloni. Ieri la signora ha incontrato i sindacati di polizia e tutta la pletora di associazioni de...", "author": ["prolcomra"], "source": "https://proletaricomunisti.blogspot.com/2024/03/pc-7-marzo-il-governo-meloni-rende.html"}