<html><body>
<div class='article'>
<div class='title'><h1>pc 7 marzo - Le questioni per noi centrali in questo 8 Marzo (da Controinformazione rossoperaia dl 6/03)</h1></div>
<hr/>
<div class='metadata'>
<meta property='description' content='prolcomra'/>
<meta property='images' content='Quest'anno l'8 Marzo che si avvicina è un 8 Marzo speciale, viene dopo la grande manifestazione di mezzo milione di persone, la stragrande ...'/>
<meta property='outside' content='2024-03-07T14-17-00-01-00'/>
<meta property='published_time' content='https://blogger.googleusercontent.com/img/b/R29vZ2xl/AVvXsEgPSdl9j0JLk2-ShJgugox6QhNdr4J4iXTq0csCA8X3GdJxotrYaoENDzJBzDLMTjMgPD-4t48uLGBI9MwE6evSDxbAHG3WTqwVxj2TsmHVXQVsE8Y6haJ0IMwwfqxm3ONWFRonjJPX8Tx2MlfQpKIMLzebA3x8BJzZVQcNWSjfc1yWbcRTtrH0dh4YvJxg/s2481/LOC%208%20marzo%2024_page-0001%20(1).jpg'/>
Description: prolcomra
<br>
Images: Quest'anno l'8 Marzo che si avvicina è un 8 Marzo speciale, viene dopo la grande manifestazione di mezzo milione di persone, la stragrande ...
<br>
Outside: 2024-03-07T14-17-00-01-00
<br>
Published Time: <a href="https://blogger.googleusercontent.com/img/b/R29vZ2xl/AVvXsEgPSdl9j0JLk2-ShJgugox6QhNdr4J4iXTq0csCA8X3GdJxotrYaoENDzJBzDLMTjMgPD-4t48uLGBI9MwE6evSDxbAHG3WTqwVxj2TsmHVXQVsE8Y6haJ0IMwwfqxm3ONWFRonjJPX8Tx2MlfQpKIMLzebA3x8BJzZVQcNWSjfc1yWbcRTtrH0dh4YvJxg/s2481/LOC%208%20marzo%2024_page-0001%20(1).jpg">000000.jpg</a>
</div>
<div class='content'>
<div class="post-body entry-content" id="post-body-4568893648804943874" itemprop="description articleBody">
 <p style="text-align: center;">
  <br/>
 </p>
 <div class="separator" style="clear: both; text-align: center;">
  <a href="https://blogger.googleusercontent.com/img/b/R29vZ2xl/AVvXsEgPSdl9j0JLk2-ShJgugox6QhNdr4J4iXTq0csCA8X3GdJxotrYaoENDzJBzDLMTjMgPD-4t48uLGBI9MwE6evSDxbAHG3WTqwVxj2TsmHVXQVsE8Y6haJ0IMwwfqxm3ONWFRonjJPX8Tx2MlfQpKIMLzebA3x8BJzZVQcNWSjfc1yWbcRTtrH0dh4YvJxg/s2481/LOC%208%20marzo%2024_page-0001%20(1).jpg" style="margin-left: 1em; margin-right: 1em;">
   <img border="0" data-original-height="1755" data-original-width="2481" height="286" src="https://blogger.googleusercontent.com/img/b/R29vZ2xl/AVvXsEgPSdl9j0JLk2-ShJgugox6QhNdr4J4iXTq0csCA8X3GdJxotrYaoENDzJBzDLMTjMgPD-4t48uLGBI9MwE6evSDxbAHG3WTqwVxj2TsmHVXQVsE8Y6haJ0IMwwfqxm3ONWFRonjJPX8Tx2MlfQpKIMLzebA3x8BJzZVQcNWSjfc1yWbcRTtrH0dh4YvJxg/s2481/LOC%208%20marzo%2024_page-0001%20(1).jpg" srcset="https://blogger.googleusercontent.com/img/b/R29vZ2xl/AVvXsEgPSdl9j0JLk2-ShJgugox6QhNdr4J4iXTq0csCA8X3GdJxotrYaoENDzJBzDLMTjMgPD-4t48uLGBI9MwE6evSDxbAHG3WTqwVxj2TsmHVXQVsE8Y6haJ0IMwwfqxm3ONWFRonjJPX8Tx2MlfQpKIMLzebA3x8BJzZVQcNWSjfc1yWbcRTtrH0dh4YvJxg/s2481/LOC%208%20marzo%2024_page-0001%20(1).jpg" width="404"/>
  </a>
 </div>
 <p>
 </p>
 <p style="line-height: 108%; margin-bottom: 0.28cm;">
  Quest'anno l'8 Marzo che si avvicina è un 8 Marzo speciale, viene
dopo la grande manifestazione di mezzo milione di persone, la
stragrande maggioranza donne e ragazze, che c'è stata il 25 novembre
a Roma che ha espresso una forza, una potenzialità di lotta, di
unità delle donne, che veramente grande.
 </p>
 <p style="line-height: 108%; margin-bottom: 0.28cm;">
  E quindi
quest'anno l'8 Marzo deve essere - e sarà anch'esso - una
mobilitazione con al centro lo sciopero delle donne, una
mobilitazione vasta che ci sarà in ogni città, dal nord al sud, al
centro, in ogni posto di lavoro, in ogni quartiere, in ogni settore
in cui le donne lavorano in maniera sempre più sfruttate, sempre più
discriminate, sempre più oppresse.
 </p>
 <p style="line-height: 108%; margin-bottom: 0.28cm;">
  Noi vogliamo
porre al centro di questo 8 Marzo due realtà. Da un lato la realtà delle
lavoratrici, delle operaie che in questi mesi, in questo anno passato ma che continuerà in una situazione molto pesante in cui la
perdita dei posti di lavoro sta diventando una maniera quasi normale
che soprattutto sta coinvolgendo anche le operaie delle grandi
fabbriche. Nello stesso tempo, al di là dei dati e delle
  <span>
  </span>
 </p>
 <a name="more">
 </a>
 lamentele
che appaiono sui giornali, la condizione di differenze enormi,
salariali, di mansioni e di diritti delle lavoratrici, cade sempre
più in basso.
 <p>
 </p>
 <p style="line-height: 108%; margin-bottom: 0.28cm;">
  Ma nonostante
questo, in questi mesi anche le lavoratrici, le operaie, non hanno mai
smesso di lottare e non si fermano, non si possono fermare.
 </p>
 <p style="line-height: 108%; margin-bottom: 0.28cm;">
  Spesso le loro
lotte, i loro bisogni, le loro condizioni, non sono visibili, non
sono oggetto di notizie dei mass media oppure quando lo sono servono
per sciorinare dati, per assumere impegni ogni tanto, senza che poi
questi impegni vengano minimamente realizzati.
 </p>
 <p style="line-height: 108%; margin-bottom: 0.28cm;">
  Anzi, il problema
che quello che sta accadendo alla condizione delle donne proletarie
racchiude un pò tutte le oppressioni, tutti gli gli attacchi che ci
sono verso l’insieme delle donne e diremmo anche verso l'insieme
dei lavoratori e delle masse popolari.
 </p>
 <p style="line-height: 108%; margin-bottom: 0.28cm;">
  Le donne
continuano sempre più ad essere discriminate sul salario, pur
facendo lo stesso lavoro, svolgendo le stesse mansioni degli uomini, continuano a
prendere meno.
 </p>
 <p style="line-height: 108%; margin-bottom: 0.28cm;">
  Coloro che sulla
stampa, ma anche da parte dei padroni, da parte dei squallidi
ministri del governo, sollevano queste discriminazioni salariali così
come le discriminazioni rispetto alle possibilità lavorative di chi
ha un lavoro stabile e non ultra precario, lo fanno con uno scopo che
peggiora la soluzione, come quando dicono alcuni giornalisti legati
al padronato di alzare i salari per fermare la denatalità. Quindi lo
scopo di queste denunce, di queste “soluzioni” verso le donne
lavoratrici non è quello di migliorare la loro condizione, ma quello
che se prendono di più, forse faranno più figli, e non si parla del
problema di come mantenere eventuali figli.
 </p>
 <p style="line-height: 108%; margin-bottom: 0.28cm;">
  Tutta la campagna
sulla natalità, a fare più figli, è espressamente legata al fatto
che le donne devono tornare ad avere un ruolo centrale per questo
sistema borghese, a un ruolo centrale che le vede impegnate a fare
figli, impegnate nella casa, impegnate nella cura/assistenza della
famiglia. Quindi altro che andare incontro ad esigenze, ai bisogni
assolutamente fondamentali delle donne proletarie ma farle andare
indietro, farle andare in un moderno Medioevo in cui il problema è
che se le donne facciano figli vengono "pesate"+ anche per i miseri
bonus, per gli incentivi ai padroni se assumono donne che hanno 2, 3
figli ecc.
 </p>
 <p style="line-height: 108%; margin-bottom: 0.28cm;">
  Invece le donne
che non hanno figli o sono sole, queste non hanno nessun diritto, non
vengono considerate quasi delle persone.
 </p>
 <p style="line-height: 108%; margin-bottom: 0.28cm;">
  Questa condizione
delle donne, condizione che non è solo pratica, ma che è ideologica
e culturale, ecc, sta andando in tandem con un aumento delle violenze
sessuali, dei femminicidi.
 </p>
 <p style="line-height: 108%; margin-bottom: 0.28cm;">
  Si può dire che
ora i dati e le statistiche che c'erano un anno fa di una donna su
tre uccise, in realtà stanno nettamente aumentando, vengono superati da una guerra di bassa intensità che a volte
colpisce proprio le lavoratrici, come spesso negli ultimi femminicidi
è avvenuto.
 </p>
 <p style="line-height: 108%; margin-bottom: 0.28cm;">
  E come il governo risponde a questo ? Il governo risponde con più polizia
soprattutto, con più provvedimenti securitari che non risolvono
affatto, che non frenano affatto i femminicidi. Anzi, non
dimentichiamoci che anche tra gli ultimi femminicidi - per esempio
quelli di Latina - questi, ma tanti altri anche, sono stati commessi
da uomini delle forze armate, da poliziotti, guardie di finanza, ecc.
 </p>
 <p style="line-height: 108%; margin-bottom: 0.28cm;">
  Quindi, insieme
alla campagna per la natalità, per fare figli, braccia da sfruttare,
nuove braccia per il Capitale e soprattutto braccia, carne, per le
guerre che via via aumentano e aumenta il ruolo del nostro
imperialismo, l'imperialismo italiano, questo poi va insieme
all'attacco al diritto d'aborto su cui ci sono alcuni segnali ma
anche il futuro si prospetta veramente nero.
 </p>
 <p style="line-height: 108%; margin-bottom: 0.28cm;">
  Tutto questo è
un uso fascista che produce, alimenta un moderno patriarcalismo di
maschi odiosi che reagiscono uccidendo, quando le donne non vogliono
essere sottomesse, quando esse vogliono rompere i legami.
 </p>
 <p style="line-height: 108%; margin-bottom: 0.28cm;">
  Però noi in
questo 8 Marzo vogliamo che ci sia non solo la denuncia, la rabbia
per tutto quello che sta ricadendo sulle donne, sulla condizione di
vita in particolare delle donne più più sfruttate e più oppresse,
delle donne povere, ma vogliamo portare un elemento di ribellione, di
lotta, di fiducia nella possibilità di non subire passivamente tutto
questo, ma di poter lottare, di potersi difendersi subito dai
provvedimenti, dalla politica, dall'ideologia, dagli attacchi che
sono all'ordine del giorno, ma soprattutto lottare per rovesciare
questa realtà, perché tutta la vita deve cambiare, rovesciarla con
l'unica arma possibile anche per le donne - anzi a maggior ragione per
le donne - con l'arma della rivoluzione proletaria, in cui le donne
portano, proprio per la loro condizione, non una oppressione, ma l’oppressione totale in quanto tale, portano una marcia in più.
 </p>
 <p style="line-height: 108%; margin-bottom: 0.28cm;">
  E in questo le
operaie, le lavoratrici, sono il centro di questa battaglia, perché
loro stanno insieme e conoscono il valore della lotta unitaria,
conoscono il valore della forza e quindi sono loro che hanno più
interesse, più possibilità, di prendere in mano una lotta
collettiva e che quindi devono andare oltre le lotte sindacali che
già fanno con le vertenze per portare avanti una lotta generale che
sia anche d'avanguardia e di esempio per tutte le donne.
 </p>
 <p style="line-height: 108%; margin-bottom: 0.28cm;">
  Nello stesso
tempo questo 8 Marzo è un 8 Marzo internazionalista, è un 8 Marzo
che è fino in fondo dalla parte delle donne palestinesi.
 </p>
 <p style="line-height: 108%; margin-bottom: 0.28cm;">
  Questo 8 Marzo le
donne palestinesi sono al centro della solidarietà da parte delle
donne italiane e delle donne di tutti i paesi.
 </p>
 <p style="line-height: 108%; margin-bottom: 0.28cm;">
  Le donne
palestinesi sono massacrate a decine e decine di migliaia, sono il
70%, insieme ai bambini, dei morti per il genocidio che continua
imperterrito a portare avanti lo Stato sionista di stampo nazista di
Israele. Ma nello stesso tempo queste donne massacrate, affamate, che
vedono i loro bambini uccisi sotto le bombe oppure morti per fame, per sete, per mancanza di medicinali, che non possono partorire perché
gli ospedali sono bombardati, che sono costrette ad abortire per
strada, queste donne però portano avanti una resistenza che
veramente è d'esempio per tutte le donne di ogni paese e per noi.
 </p>
 <p style="line-height: 108%; margin-bottom: 0.28cm;">
  In questo senso
noi vogliamo rafforzare il nostro sostegno - e l'8 Marzo questo deve
essere concreto e visibile - partecipando, portando questa
solidarietà in ogni sciopero delle donne, in ogni
iniziativa/mobilitazione e lì dove è possibile, soprattutto al
Nord, a Milano, in Lombardia, portarla visivamente nella nuova
manifestazione che ci sarà per la Palestina il 9 Marzo.
 </p>
 <p style="line-height: 108%; margin-bottom: 0.28cm;">
  Noi pensiamo che
debba essere più concreto, più forte il legame tra le donne in
lotta, le lavoratrici in primis e le donne palestinesi, sia perché è
il nostro governo Meloni, sono i padroni nostri quelli che
costruiscono le armi soprattutto, che sono i complici e i responsabili
del genocidio in Palestina. Questi mostri, come usano le nostre vite
per i loro profitti, i loro piani reazionari, razzisti, repressivi,
per impedire la libertà di noi donne in questo paese sono gli stessi
che vogliono schiacciare il popolo e le donne palestinesi. La lotta
delle donne palestinesi, quindi, è la nostra lotta, ci aiuta contro
questo sistema putrefatto, è la lotta di noi donne lavoratrici, è
la lotta anche delle donne palestinesi, perché indebolisce i nostri
mostri imperialisti.
 </p>
 <p style="line-height: 108%; margin-bottom: 0.28cm;">
  Ecco, tutto
questo sarà il centro per noi dell'8 Marzo. Le compagne, le
lavoratrici del Movimento Femminista Proletario Rivoluzionario nelle
città in cui sono presenti faranno lo sciopero delle lavoratrici, in
particolare nelle fabbriche e nei vari posti di lavoro, così come
altre iniziative.
 </p>
 <p style="line-height: 108%; margin-bottom: 0.28cm;">
  Quest'anno
effettivamente stiamo concentrando l'iniziativa più importante
proprio a Milano/Bergamo, sia per quanto riguarda le fabbriche, gli
operai, che anche in questi mesi hanno continuato a lottare sia per
quanto riguarda la solidarietà alle donne palestinesi. Quindi in
questo senso facciamo appello a tutte le lavoratrici, agli operai e
alle donne a prendere nelle loro mani questo importante 8 Marzo.
 </p>
 <p style="line-height: 108%; margin-bottom: 0.28cm;">
  E poi
continueremo sempre più, e ancora di più, a lottare.
 </p>
 <div style="clear: both;">
 </div>
</div>

</div>


<div class='source'><p>Author: <a href="https://proletaricomunisti.blogspot.com/2024/03/pc-7-marzo-le-questioni-per-noi.html">https://proletaricomunisti.blogspot.com/2024/03/pc-7-marzo-le-questioni-per-noi.html</a></p></div>
</div>
</body></html>