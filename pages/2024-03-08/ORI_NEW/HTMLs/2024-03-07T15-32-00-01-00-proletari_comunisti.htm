<html><body>
<div class='article'>
<div class='title'><h1>pc 7 marzo - La situazione nei due grandi complessi industriali, ex ILVA e Stellantis, al centro dell'Assemblea dell'11 Marzo a Torino e la sua importanza per tutta la classe operaia</h1></div>
<hr/>
<div class='metadata'>
<meta property='description' content='prolcomra'/>
<meta property='images' content='da Controinformazione rossoperaia del 6/03 La situazione nei due grandi gruppi industriali, l'ArcelorMittal, da oggi in amministrazione str...'/>
<meta property='outside' content='2024-03-07T15-32-00-01-00'/>
<meta property='published_time' content='https://blogger.googleusercontent.com/img/b/R29vZ2xl/AVvXsEijJ_1Hzb9E9QerLyh5Gb_8KOBMOeXhSm6UBJlHvQ85FHa3PASFtnZoH3L8sUOSF6zgsif56wROHUs8jk66uMjlHNXsJhkiS9Su9v8ckBpYviorBRkM_x_-GuTw0tY9KK8tQjg2X8r2JXQbFk58-ELHLE-DPRgj3QoLRxrhofhoaMMQTKLlpXR_fp-qWzk8/s600/ilva-taranto.jpg'/>
Description: prolcomra
<br>
Images: da Controinformazione rossoperaia del 6/03 La situazione nei due grandi gruppi industriali, l'ArcelorMittal, da oggi in amministrazione str...
<br>
Outside: 2024-03-07T15-32-00-01-00
<br>
Published Time: <a href="https://blogger.googleusercontent.com/img/b/R29vZ2xl/AVvXsEijJ_1Hzb9E9QerLyh5Gb_8KOBMOeXhSm6UBJlHvQ85FHa3PASFtnZoH3L8sUOSF6zgsif56wROHUs8jk66uMjlHNXsJhkiS9Su9v8ckBpYviorBRkM_x_-GuTw0tY9KK8tQjg2X8r2JXQbFk58-ELHLE-DPRgj3QoLRxrhofhoaMMQTKLlpXR_fp-qWzk8/s600/ilva-taranto.jpg">000000.jpg</a>
</div>
<div class='content'>
<div class="post-body entry-content" id="post-body-1943308183694845861" itemprop="description articleBody">
 <p>
  <span>
   da Controinformazione rossoperaia del 6/03
  </span>
 </p>
 <div class="separator" style="clear: both; text-align: center;">
  <a href="https://blogger.googleusercontent.com/img/b/R29vZ2xl/AVvXsEijJ_1Hzb9E9QerLyh5Gb_8KOBMOeXhSm6UBJlHvQ85FHa3PASFtnZoH3L8sUOSF6zgsif56wROHUs8jk66uMjlHNXsJhkiS9Su9v8ckBpYviorBRkM_x_-GuTw0tY9KK8tQjg2X8r2JXQbFk58-ELHLE-DPRgj3QoLRxrhofhoaMMQTKLlpXR_fp-qWzk8/s600/ilva-taranto.jpg" style="clear: left; float: left; margin-bottom: 1em; margin-right: 1em;">
   <img border="0" data-original-height="600" data-original-width="600" height="360" src="https://blogger.googleusercontent.com/img/b/R29vZ2xl/AVvXsEijJ_1Hzb9E9QerLyh5Gb_8KOBMOeXhSm6UBJlHvQ85FHa3PASFtnZoH3L8sUOSF6zgsif56wROHUs8jk66uMjlHNXsJhkiS9Su9v8ckBpYviorBRkM_x_-GuTw0tY9KK8tQjg2X8r2JXQbFk58-ELHLE-DPRgj3QoLRxrhofhoaMMQTKLlpXR_fp-qWzk8/s600/ilva-taranto.jpg" srcset="https://blogger.googleusercontent.com/img/b/R29vZ2xl/AVvXsEijJ_1Hzb9E9QerLyh5Gb_8KOBMOeXhSm6UBJlHvQ85FHa3PASFtnZoH3L8sUOSF6zgsif56wROHUs8jk66uMjlHNXsJhkiS9Su9v8ckBpYviorBRkM_x_-GuTw0tY9KK8tQjg2X8r2JXQbFk58-ELHLE-DPRgj3QoLRxrhofhoaMMQTKLlpXR_fp-qWzk8/s600/ilva-taranto.jpg" width="360"/>
  </a>
 </div>
 <p>
  La situazione nei due grandi gruppi industriali, l'ArcelorMittal, da
oggi in amministrazione straordinaria e la Stellantis di Melfi,
dovrebbe concentrare l'attenzione del movimento sindacale,
confederale e di base e dei lavoratori in generale, perché intorno
alle vicende di queste due grandi fabbriche, due grandi complessi
industriali presenti in diverse città italiane, si gioca la partita
della ripresa generale della lotta operaia, che come sempre
consideriamo fondamentale per un autentico sindacalismo di classe e
per dare ai lavoratori e alle masse popolari, un inevitabile punto di
riferimento nella lotta più generale contro padroni e in particolare
contro questo Governo.
 </p>
 <p style="line-height: 108%; margin-bottom: 0.28cm;">
  Il decreto che
introduce l'amministrazione straordinaria nel gruppo Acciaierie
d'Italia ha superato il primo passaggio in Senato e, nei prossimi
giorni, con l'approvazione alla Camera, avrà completato il suo iter.
Questo decreto gode dell'appoggio di tutti i sindacati confederali,
secondo diverse sfumature. In questo va considerata anche la
posizione dell'Usb che è di sostanziale appoggio, seppur con distinguo, al
decreto governativo. Se guardiamo invece le cose dal punto di vista
degli operai e dei lavoratori appare subito che
  <span>
  </span>
 </p>
 <a name="more">
 </a>
 ha ragione lo Slai
Cobas per il sindacato di classe a Taranto, che ha detto durante
tutto questo periodo - e lo dice anche in queste ore - che
l'amministrazione straordinaria non è la soluzione, ma, anzi, può
essere un rimedio peggiore del male.
 <p>
 </p>
 <p style="line-height: 108%; margin-bottom: 0.28cm;">
  E in effetti
quali sono le immediate conseguenze? che con l'amministrazione
straordinaria assistiamo al replay di una vicenda percorsa negli anni
passati, vale a dire la messa in insolvenza dell'Ilva, in fallimento
sostanziale, che viene scaricata sui lavoratori, in particolare dell'appalto Ilva dove questo scaricamento produce nelle ditte
dell'appalto una situazione che, per dirla con un eufemismo,
comporta, secondo le dichiarazioni delle associazioni industriali
dell'appalto, licenziamenti, cassa integrazione permanente, un
peggioramento ricattatorio delle condizioni di lavoro se si riuscirà
a riprendere il lavoro.
 </p>
 <p style="line-height: 108%; margin-bottom: 0.28cm;">
  I marchingegni
finanziari, amministrativi, inseriti nel decreto non sfuggono alla
questione di base che i padroni, i padroncini dell'appalto e
dell'indotto in generale, non avranno i soldi che dicono di avanzare
da Acciaierie Italia. Il commissario dell'amministrazione
straordinaria sta proponendo alle ditte di riprendere il lavoro
pagandogli in anticipo i lavori futuri, quelli che riprendono, ma non
danno alcun tipo di assicurazione per quanto riguarda il pregresso.
In queste condizioni è difficile che molte delle ditte appaltatrici possano riprendere realmente il lavoro e, anzi, facciano seguire, al
contrario, dopo la richiesta generalizzata di cassa integrazione,
l'annuncio di licenziamenti collettivi.
 </p>
 <p style="line-height: 108%; margin-bottom: 0.28cm;">
  Questo comporta
molti problemi anche per gli operai diretti dell’Acciaieria, dove
già in questo mese si trovano con due buste paga, una fino al
periodo in cui questa azienda è Acciaierie d'Italia e un'altra nel
nuovo periodo da quando essa è commissariata.
 </p>
 <p style="line-height: 108%; margin-bottom: 0.28cm;">
  Due buste paga
che, lungi dall'essere un problema tecnico che potrà essere sanato
sin dai prossimi mesi, è spia di un problema più sostanzioso: che
fine fa il pregresso dei lavoratori? Anch'esso viene inserito nel
quadro dell'insolvenza, nel passivo, e quindi pagabile non si sa bene
quando? E in secondo luogo, che fine fanno le ferie, perché
ArcelorMittal negli ultimi mesi aveva trasformato in cassa
integrazione le ferie e come conseguenza
i lavoratori hanno ancora molte ferie da consumare ma si trovano di fronte a un diverso assetto societario. Questo come problematiche
immediate.
 </p>
 <p style="line-height: 108%; margin-bottom: 0.28cm;">
  Molto più gravi
appaiono le problematiche sul futuro di cui parleremo in forma
diffusa in un incontro pubblico a Torino lunedì che apre una
campagna nazionale dello Slai Cobas per il sindacato di classe per
fare chiarezza sulla vicenda e restituirla agli operai e ai lavoratori,
innanzitutto di Taranto, ma anche degli altri stabilimenti Ilva e dell'universo della siderurgia nazionale e all'intera classe
operaia.
 </p>
 <p style="line-height: 108%; margin-bottom: 0.28cm;">
  Quindi diamo
appuntamento al report-relazione dell’ assemblea dell'11Marzo a
Torino, organizzata anche con la collaborazione di Medicina
democratica e dell'avvocato Vitale che cura le parti civili nel
processo “ambiente svenduto”. Di questa vicenda e quanto essa
incida nella generale vicenda Ilva a livello nazionale e locale,
parleremo diffusamente in occasione di questa Assemblea.
 </p>
 <p style="line-height: 108%; margin-bottom: 0.28cm;">
  Sulla questione
Stellantis occorre invece rovesciare il discorso, partire non dalla
diatriba governo/padroni che comunque troverà una sua soluzione, ma
di quanto sta materialmente succedendo negli stabilimenti.
 </p>
 <p style="line-height: 108%; margin-bottom: 0.28cm;">
  A Melfi il primo
problema è, anche qui, l'appalto, a Mirafiori e a Polignano è
l'annuncio di tagli occupazionali e abbiamo avuto la vicenda della
morte sul lavoro a Pratola Serra.
 </p>
 <p style="line-height: 108%; margin-bottom: 0.28cm;">
  Molta “carne a
cuocere”, come si dice. Su questo noi siamo sostenitori
dell'autonomia operaia, dell'organizzazione stabilimento per
stabilimento, delle forze necessarie a contrastare il piano governo e
padroni, di una rete di collegamento di esse, di tipo intersindacale
e di base, che possa permettere un'azione comune della parte più
avanzata e combattiva della classe operaia.
 </p>
 <div style="clear: both;">
 </div>
</div>

</div>


<div class='source'><p>Author: <a href="https://proletaricomunisti.blogspot.com/2024/03/pc-marzo-la-situazione-nei-due-grandi.html">https://proletaricomunisti.blogspot.com/2024/03/pc-marzo-la-situazione-nei-due-grandi.html</a></p></div>
</div>
</body></html>