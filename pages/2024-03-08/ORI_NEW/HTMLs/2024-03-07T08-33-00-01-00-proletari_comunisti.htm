<html><body>
<div class='article'>
<div class='title'><h1>pc 7 marzo - Chiudere il lager Cpr Roma Ponte Galeria</h1></div>
<hr/>
<div class='metadata'>
<meta property='description' content='maoist'/>
<meta property='images' content='Orrore Cpr, Ilaria Cucchi: “Sei tentati suicidi in sette giorni. Per i migranti quello è l’unico modo per tornare liberi”              	 	  ...'/>
<meta property='outside' content='2024-03-07T08-33-00-01-00'/>
<meta property='published_time' content='https://www.repstatic.it/content/localirep/img/rep-roma/2024/03/05/203146144-de718ce2-7477-47b7-872a-05b3a6a3f289.jpg'/>
Description: maoist
<br>
Images: Orrore Cpr, Ilaria Cucchi: “Sei tentati suicidi in sette giorni. Per i migranti quello è l’unico modo per tornare liberi”              	 	  ...
<br>
Outside: 2024-03-07T08-33-00-01-00
<br>
Published Time: <a href="https://www.repstatic.it/content/localirep/img/rep-roma/2024/03/05/203146144-de718ce2-7477-47b7-872a-05b3a6a3f289.jpg">000000.jpg</a>
</div>
<div class='content'>
<div class="post-body entry-content" id="post-body-7302090468720016515" itemprop="description articleBody">
 <p>
  <b>
   <span>
    Orrore Cpr, Ilaria Cucchi: “Sei tentati suicidi in sette giorni. Per i migranti quello è l’unico modo per tornare liberi”
   </span>
  </b>
 </p>
 <div class="story__header has-medium-media">
  <div class="story__header__content">
   <em class="story__author">
    di Romina Marceca
   </em>
  </div>
  <figure class="story__media">
   <picture style="padding-bottom: calc((416/735)*100%);">
    <source media="(max-width: 767px)" type="image/webp"/>
    <source type="image/webp"/>
    <source media="(max-width: 767px)"/>
    <img alt="Orrore Cpr, Ilaria Cucchi: “Sei tentati suicidi in sette giorni. Per i migranti quello è l’unico modo per tornare liberi”" height="225" src="https://www.repstatic.it/content/localirep/img/rep-roma/2024/03/05/203146144-de718ce2-7477-47b7-872a-05b3a6a3f289.jpg" srcset="https://www.repstatic.it/content/localirep/img/rep-roma/2024/03/05/203146144-de718ce2-7477-47b7-872a-05b3a6a3f289.jpg" width="400"/>
   </picture>
  </figure>
  <div class="story__summary">
   <p>
    Ponte Galeria: la dura denuncia 
della senatrice in prima linea contro i centri di rimpatrio. Yasmine 
Accardo ( LasciateCIEntrare): “Non c’è tutela dei diritti e 
riconoscimento delle persone che si trovano imprigionate in questi lager
 di Stato. A Roma sta nascendo la rete Stop-Cpr”Sei tentati suicidi in sette giorni. La tensione al Cpr di 
Ponte Galeria sale di giorno in giorno dopo i disordini dell’ultimo 
mese. Una lista della disperazione che si allunga dopo le proteste per 
le condizioni di invivibilità dentro al centro per il rimpatrio di Roma.
 Un carcere a tutti gli effetti con gabbie chiuse da inferriate alte 
oltre otto metri, igiene ridotta al lumicino, solitudine e disperazione 
di chi non viene nemmeno compreso quando parla
   </p>
   <p>
    Il 27 febbraio il primo caso a poco
    <a href="https://roma.repubblica.it/cronaca/2024/03/03/news/proteste_ponte_galeria_cpr_anarchici_bomba_carta-422244938/">
     meno di un mese dal suicidio
    </a>
    di
    <strong>
     Ousmane Sylla
    </strong>
    che si impiccò. Hamid Chialaamin ha un numero identificativo, il 17166,
 come tutti gli altri finiti nella lista richiesta e ottenuta dalla 
senatrice
    <strong>
     Ilaria Cucchi
    </strong>
    , del gruppo di Alleanza 
Verdi-Sinistra. Il migrante è stato trovato esanime
   </p>
   <span>
    <a name="more">
    </a>
   </span>
   dopo che ha tentato 
di impiccarsi e trasferito al Sant’Eugenio. “La realtà dei Cpr è una 
realtà che ormai è al collasso. Negli ultimi giorni si contano a Ponte 
Galeria una media di un tentato suicidio al giorno, praticamente una 
strage. Anzi l’ipotesi da brivido è che i migranti tentano il suicidio 
sperando di tornare in libertà perché non idonei alla vita in comunità. 
Tutto questo avviene nel disinteresse generale ma invece è ora di 
raccontarli questi luoghi e pretendere che vengano chiusi – dice la 
parlamentare Ilaria Cucchi -. Tre ospiti sono stati dichiarati non 
idonei e ci si chiede per quale motivo erano lì dentro. Farò tutto 
quello che è nelle mie possibilità a partire da una interrogazione 
parlamentare. E così come è successo nella città di Ferrara, dove 
abbiamo sfilato in 1.500 tra associazioni e società civile, continueremo
 a fare in ogni città per chiedere che i Cpr vengano chiusi”.
   <p>
   </p>
   <div id="adv-Bottom">
   </div>
   <p>
   </p>
   <p>
    Il 29 febbraio sono stati invece in tre a tentare di farla finita 
sempre legando alle inferriate le lenzuola: Salhi Saber, El Maddahi 
Othman, Mohamed Alì Eltayahi. Lo scorso 4 febbraio c’era stata una 
protesta al Cpr per diverse ore in seguito alla morte di Ousmane Sylla, 
il 22enne originario della Guinea, che è stato trovato impiccato con un 
lenzuolo a una grata. Il giovane, prima di uccidersi, ha lasciato un 
messaggio che è un testamento: ha scritto sul muro il suo nome, il suo 
cognome, il suo villaggio di provenienza. E una preghiera: “Per favore, 
riportate il mio corpo in Africa, mi manca tantissimo il mio Paese, mi 
manca tantissimo mia madre. Le forze dell’ordine non capiscono nulla, 
nemmeno la mia lingua. Non ne posso più, voglio solo che la mia anima 
riposi in pace”. Nel corso dei disordini sono rimasti feriti due 
militari e arrestati quattordici migranti.
   </p>
   <p>
    Il 4 marzo in due sono stati ricoverati d’urgenza all’Aurelia 
Hospital e al Sant’Eugenio. Si tratta di Barry Abdoulaye e Mohamed 
ElBikri. Proprio da quest’ultimo ragazzo, 23 anni, è iniziata la conta 
dei tentati suicidi perché la fidanzata aveva cercato di mettersi in 
contatto con il Cpr per sapere che fine avesse fatto. “Il mio ragazzo 
ieri si è impiccato a Ponte Galeria, è stato portato in ospedale ma non 
abbiamo notizie. Lui si chiama Mohamed ElBikri, aveva chiesto di essere 
rimpatriato. Nelle ultime due settimane era sempre sotto terapia quasi 
sedato”, aveva scritto in un messaggio alle associazioni la donna. E è 
venuto a galla che ElBikri non era l’unico che negli ultimi giorni aveva
 cercato di uccidersi.
   </p>
   <p>
   </p>
   <p>
    “Lì dove non c’è tutela dei diritti e riconoscimento delle persone 
che si trovano imprigionate in questo sistema di lager di Stato – dice 
Yasmine Accardo, di LasciateCIEntrare - . Per rendere evidente quella 
violenza lo fanno con un atto di violenza verso se stessi, per dare 
carne a un corpo che viene continuamente disconosciuto in questo Paese. 
Siamo molto preoccupati perché nonostante anni di denunce, lo Stato 
continua a proporre nuovi sistemi di detenzione. A Roma si sta creando 
questa nuova rete contro i Cpr che si chiama “Stop Cpr” e continueremo a
 batterci”
   </p>
  </div>
 </div>
 <div style="clear: both;">
 </div>
</div>

</div>


<div class='source'><p>Author: <a href="https://proletaricomunisti.blogspot.com/2024/03/pc-7-marzo-chiudere-il-lager-cpr-roma.html">https://proletaricomunisti.blogspot.com/2024/03/pc-7-marzo-chiudere-il-lager-cpr-roma.html</a></p></div>
</div>
</body></html>