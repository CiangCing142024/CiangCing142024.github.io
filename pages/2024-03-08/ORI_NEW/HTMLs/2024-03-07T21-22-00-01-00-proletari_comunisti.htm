<html><body>
<div class='article'>
<div class='title'><h1>pc 7 marzo-Il governo Meloni rende sempre più pesante il clima da stato di polizia (da Controinfo rossoperaia del 7/03)</h1></div>
<hr/>
<div class='metadata'>
<meta property='description' content='prolcomra'/>
<meta property='images' content='Una volta tanto siamo d'accordo con la Meloni. Ieri la signora ha incontrato i sindacati di polizia e tutta la pletora di associazioni de...'/>
<meta property='outside' content='2024-03-07T21-22-00-01-00'/>
<meta property='published_time' content='https://blogger.googleusercontent.com/img/b/R29vZ2xl/AVvXsEi5DCyyt13QaujyctOZ_V9jZkSXlxXYXLR3do8F2XviWDDunTwy8vlVHIgbsJG1csgdV4K92mlbWFTjCm5XUEXq4yNrWAHQ41GRJgOVNGngXOEFaC_rPktSpCaWFC8PT_KWx8ohR80fXFm1Cmj4bjGBFsdcd0lbjcccKz8xzHKY1OgcgpVQLeOr9Hflm_KD/s523/brutto%20clima.jpg'/>
Description: prolcomra
<br>
Images: Una volta tanto siamo d'accordo con la Meloni. Ieri la signora ha incontrato i sindacati di polizia e tutta la pletora di associazioni de...
<br>
Outside: 2024-03-07T21-22-00-01-00
<br>
Published Time: <a href="https://blogger.googleusercontent.com/img/b/R29vZ2xl/AVvXsEi5DCyyt13QaujyctOZ_V9jZkSXlxXYXLR3do8F2XviWDDunTwy8vlVHIgbsJG1csgdV4K92mlbWFTjCm5XUEXq4yNrWAHQ41GRJgOVNGngXOEFaC_rPktSpCaWFC8PT_KWx8ohR80fXFm1Cmj4bjGBFsdcd0lbjcccKz8xzHKY1OgcgpVQLeOr9Hflm_KD/s523/brutto%20clima.jpg">000000.jpg</a>
</div>
<div class='content'>
<div class="post-body entry-content" id="post-body-8182019378706221875" itemprop="description articleBody">
 <p>
 </p>
 <div class="separator" style="clear: both; text-align: center;">
  <a href="https://blogger.googleusercontent.com/img/b/R29vZ2xl/AVvXsEi5DCyyt13QaujyctOZ_V9jZkSXlxXYXLR3do8F2XviWDDunTwy8vlVHIgbsJG1csgdV4K92mlbWFTjCm5XUEXq4yNrWAHQ41GRJgOVNGngXOEFaC_rPktSpCaWFC8PT_KWx8ohR80fXFm1Cmj4bjGBFsdcd0lbjcccKz8xzHKY1OgcgpVQLeOr9Hflm_KD/s523/brutto%20clima.jpg" imageanchor="1" style="margin-left: 1em; margin-right: 1em;">
   <img border="0" data-original-height="219" data-original-width="523" height="197" src="https://blogger.googleusercontent.com/img/b/R29vZ2xl/AVvXsEi5DCyyt13QaujyctOZ_V9jZkSXlxXYXLR3do8F2XviWDDunTwy8vlVHIgbsJG1csgdV4K92mlbWFTjCm5XUEXq4yNrWAHQ41GRJgOVNGngXOEFaC_rPktSpCaWFC8PT_KWx8ohR80fXFm1Cmj4bjGBFsdcd0lbjcccKz8xzHKY1OgcgpVQLeOr9Hflm_KD/s523/brutto%20clima.jpg" srcset="https://blogger.googleusercontent.com/img/b/R29vZ2xl/AVvXsEi5DCyyt13QaujyctOZ_V9jZkSXlxXYXLR3do8F2XviWDDunTwy8vlVHIgbsJG1csgdV4K92mlbWFTjCm5XUEXq4yNrWAHQ41GRJgOVNGngXOEFaC_rPktSpCaWFC8PT_KWx8ohR80fXFm1Cmj4bjGBFsdcd0lbjcccKz8xzHKY1OgcgpVQLeOr9Hflm_KD/s523/brutto%20clima.jpg" width="471"/>
  </a>
 </div>
 <div class="separator" style="clear: both; text-align: center;">
  <br/>
 </div>
 <p>
 </p>
 <p style="line-height: 108%; margin-bottom: 0.28cm;">
 </p>
 <p style="line-height: 108%; margin-bottom: 0.28cm;">
  Una volta tanto siamo d'accordo con la Meloni. Ieri la signora ha
incontrato i sindacati di polizia e tutta la pletora di associazioni
delle forze dell'ordine, carabinieri, Guardia di Finanza. E ha
dichiarato, sostanzialmente: “c'è un clima che non mi piace e che
mi ricorda anni molto difficili per la nostra nazione”.
 </p>
 <p style="line-height: 108%; margin-bottom: 0.28cm;">
  Chiaramente
questo è ciò che condividiamo. Questo clima non piace neanche a
noi e credo non piaccia agli studenti manganellati a Pisa, ai
manifestanti sotto la sede Rai di Torino, di Napoli, non piaccia a
tutti coloro che negli ultimi sei mesi di questo governo hanno subito
cariche poliziesche e non solo, a tutti coloro che hanno subito
vessazioni, persecuzioni, divieti, a tutti coloro che si stanno
misurando dalla nascita di questo governo su una catena di
provvedimenti sull'ordine pubblico e sulla sicurezza che attaccano
sostanzialmente la libertà di manifestare, la libertà di protesta,
la libertà di associazione e si trovano continuamente a rischio
aggressione, repressione, denunce, processi, da parte di questo
governo e di questo Stato, i cui ministri, sottosegretari, pretendono
impunità, fanno le vittime anche quando si tratta di palesi
violazioni di leggi e Costituzione, anche quando si tratta di
fenomeni aperti di corruzione e conflitto di interessi. E l'elenco
qui dovrebbe riguardare parecchi.
 </p>
 <p style="line-height: 108%; margin-bottom: 0.28cm;">
  Invece è il governo che fa la
vittima, è il governo che scende in campo a difendere polizia e
forze repressiva anche di fronte a situazioni palesemente denunciate
anche dall'intera stampa e perfino segnalate dal Presidente della
Repubblica. Invece che trovare sul banco degli imputati carabinieri, forze dell'ordine, sbirri
violenti, su quel banco vengono messi i manifestati.
 </p>
 <p style="line-height: 108%; margin-bottom: 0.28cm;">
  Ma questo governo si
prepara a forzare ancora di più l'apparato repressivo per rendere
ancora di più possibile l'arbitrio poliziesco, la brutalità
poliziesca, la repressione delle manifestazioni, anche quando si
tratta di giovani e giovanissimi che giustamente fanno sentire la
loro voce che in questi ultimi tempi si fa sentire intorno alla
solidarietà con il popolo palestinese.
 </p>
 <p style="line-height: 108%; margin-bottom: 0.28cm;">
  In sostanza
questo governo provocatoriamente alza i toni e il tiro e prepara
nuove strette sia in termini legislativi sia in termini di
comportamenti delle forze dell'ordine.
 </p>
 <p style="line-height: 108%; margin-bottom: 0.28cm;">
  E giustamente
guarda al G7.
 </p>
 <p style="line-height: 108%; margin-bottom: 0.28cm;">
  E’ evidente che
questo governo ci sta preparando a una repressione del genere del G8 di
Genova, della tortura, delle cariche poliziesche, delle detenzioni
arbitrarie, di tutto quell'orrore che costituì il G8 di Genova  e ne
prepara a un replay, stavolta in via preventiva, per evitare che vi
possano essere le manifestazioni che sono più che mai necessarie in
occasione di questo appuntamento, manifestazioni che dovranno
raccogliere studenti, proletari e tutte le ragioni della protesta non
solo contro questo governo ma contro i padroni del mondo che ci hanno
scaricato la crisi sulla nostra pelle e che oggi preparano la guerra,
oltre che essere responsabili del disastro ambientale, climatico,
oltre che essere responsabili dell'immane strage dei migranti nei
mari, in particolare nel Mediterraneo.
 </p>
 <p style="line-height: 108%; margin-bottom: 0.28cm;">
  Invece questo
governo pensa all'applicazione di un Daspo per i manifestanti
violenti, i manifestanti che protestano giustamente contro questa
guerra, contro gli aumenti delle spese militari, contro questa
repressione, contro questo trattamento inumano degli immigrati, che
protestano contro la riforma della scuola, contro l'attacco ai
diritti dei lavoratori. Tutte queste proteste vengono assimilate agli
ultras e la legislazione anti-ultras che ha instaurato il Daspo
ora potrebbe essere estesa ai manifestanti violenti, vale a dire
impedire a coloro che sono segnalati dalla polizia, di partecipare anche alla
manifestazione. Cioè un vero e proprio Stato di polizia, un
comportamento proprio del regime fascista ai tempi di Mussolini, di
cui questo governo che lo vogliano o no è diretto discendente, e lo
ricorda sia pure in forme che noi definiamo moderne.
 </p>
 <p style="line-height: 108%; margin-bottom: 0.28cm;">
  Invece che
mettere nome e cognome ai poliziotti in maniera che sia più facile,
in caso di episodi come quello di Pisa, di individuarne anche le
responsabilità individuali - perché in questo ci sono anche
responsabilità individuali, perché una parte rilevante dei
poliziotti sono fascisti, vili sbirri che usano la divisa per la
prevaricazione e la violenza - invece che andare in questa direzione il governo gli assegna la body cam per individuare le proteste, ogni tipo
di protesta nei loro confronti, anche gli slogan, anche le invettive
più che ragionevoli, che permette di conseguenza ai manifestanti di
essere fermati e perseguitati anche dopo le manifestazioni.
 </p>
 <p style="line-height: 108%; margin-bottom: 0.28cm;">
  E così come la Meloni si è
dimostrata disponibile all'utilizzo dei droni per controllare
dall'alto i cortei - che già sono super controllati dagli
elicotteri, super controllati dal sistema di telecamere che fa sì
che ogni manifestazione sia trasformata in una ragione per colpire
manifestanti attivi - i droni vogliono considerarli come se fossimo
in una guerra, i droni sono stati usati e vengono utilizzati proprio
nelle guerre, dall'India alla Palestina, all'Ucraina, per sussidiare
le operazioni di guerra.
 </p>
 <p style="line-height: 108%; margin-bottom: 0.28cm;">
  E quello che il
governo vuole fare è una guerra ai manifestanti e alle
manifestazioni.
 </p>
 <p style="line-height: 108%; margin-bottom: 0.28cm;">
  Per l'incontro con
i sindacati di polizia ci sarebbe da aprire uno stadio perché
le associazioni che rappresentano i poliziotti, i loro sindacati sono
sempre in prima fila, come forcaioli e difensori di sé stessi, di
fronte alle più orribili brutture di cui parleremo nel corso di
questa controinformazione.
 </p>
 <p style="line-height: 108%; margin-bottom: 0.28cm;">
  I sindacati della
polizia andrebbero sciolti. Sono associazioni che difendono i
poliziotti nei loro comportamenti più brutali, i più illegali e di
conseguenza costituiscono uno Stato nello Stato e contribuiscono a
rendere la polizia e le forze dell'ordine degli squadristi in divisa
piuttosto che quello che dovrebbe essere la loro funzione ordinaria.
 </p>
 <p style="line-height: 108%; margin-bottom: 0.28cm;">
  Si pensa di farlo
rapidamente e questo è chiaro che lo vogliono fare rapidamente,
proprio perché la Meloni indica nell'attività preventiva e
repressiva rispetto al G7 l'urgenza di queste misure e di conseguenza
si vuole intervenire direttamente nella discussione parlamentare -
che già c'è con la pletora dei decreti sulla sicurezza di ogni
ordine e grado già in Parlamento - per inserire queste misure
repressive.
 </p>
 <p style="line-height: 108%; margin-bottom: 0.28cm;">
  Quando quindi
denunciamo lo Stato di polizia, il moderno fascismo, la guerra
esterna come contenitore generale di quella interna che diventa
guerra all'esterno - interventi militari imperialisti, come l'ultimo
approvato dal Parlamento in Mar Rosso, ma che fa seguito alla
presenza delle truppe imperialiste italiane in altri scenari,
compreso quello allargato dell'Ucraina - che corrisponde alla guerra interna. È una legge di natura
dell'imperialismo ed è una legge di natura dell'imperialismo
italiano, della sua coalizione e dei suoi riferimenti principali in
questo momento, l'imperialismo USA.
 </p>
 <p style="line-height: 108%; margin-bottom: 0.28cm;">
  È chiaro che è
un passo avanti verso lo Stato di polizia e il modello fascismo ed è
chiaro che proprio in questi casi bisogna difendere strenuamente i
diritti e le libertà democratiche, le libertà di manifestare.
Questo richiede necessariamente per il sistema di leggi che viene
fatto una violazione permanente di queste leggi. Se ci dovessimo
attenere a queste leggi dovremmo non più manifestare ma rimanere a
casa o addirittura trasformarci in autodetenuti ai domiciliari, viste
le normative che vanno presentando.
 </p>
 <p style="line-height: 108%; margin-bottom: 0.28cm;">
  Ogni
manifestazione per questo governo deve essere trasformata in problema
di ordine pubblico per alimentare la campagna "legge e ordine", usarla
sia a fini elettorali sia per coprire la vera natura di questo
governo, un governo dei padroni, il governo della guerra, il governo
della repressione.
 </p>
 <p style="line-height: 108%; margin-bottom: 0.28cm;">
  Le prime voci che
si sono sollevate alla Camera sono critiche: avverte l’AVS
(Alleanza Verdi Sinistra) che non si possono vietare i diritti
costituzionali sulla libertà di manifestare attraverso un atto
amministrativo come il Daspo.
 </p>
 <p style="line-height: 108%; margin-bottom: 0.28cm;">
  Chiaramente
condividiamo questo giudizio. Ma davvero pensiamo che limitarsi a
questo tipo di giudizio possa costituire l'opposizione?
 </p>
 <p style="line-height: 108%; margin-bottom: 0.28cm;">
  Meloni e Salvini
giocano a chi è più forcaiolo, i ministri da questi signori
collocati a difesa dell'ordine pubblico, a capi della polizia. Il
sistema capillare e diffuso delle forze dell'ordine è tale da essere
una blindatura all'azione di governo.
 </p>
 <p style="line-height: 108%; margin-bottom: 0.28cm;">
  Questo quindi è
un salto di qualità. Certo, parliamo sempre di “salti di qualità”,
ci siamo anche stufati di parlare di salti di qualità. Ogni
passaggio di questo genere, ogni momento di conflitto sociale, di
smascheramento della funzione della repressione viene usata dal
governo per alimentarla ulteriormente e in questo senso quello verso
cui marcia il governo è all'interno della guerra interna, a una
militarizzazione del conflitto sociale politico in questo paese.
 </p>
 <p style="line-height: 108%; margin-bottom: 0.28cm;">
  Contro questa
militarizzazione del conflitto sociale e politico occorre costruire
gli strumenti per difendere le libertà democratiche e considerando
che questa difesa oggi passa quasi sempre dal difendere le ragioni di
queste manifestazioni con forme di organizzazione che ne permetta la
continuità, lo sviluppo e la loro efficacia.
 </p>
 <p style="line-height: 108%; margin-bottom: 0.28cm;">
  Certo, siamo
tutti sotto attacco su questo, anche se l'occhio del governo è verso
le manifestazioni più radicali che attraversano queste paese, quindi in questi ultimi tempi, in
particolare le manifestazioni di solidarietà con la Palestina. E' chiaro che l'occhio del governo è colpire questi per colpire tutti,
toccare uno per toccare tutti e se questo lo leghiamo agli attacchi
al diritto di sciopero, alla repressione contro i lavoratori si può
capire abbastanza facilmente la natura non solo dell'azione del
governo, ma anche della risposta necessaria.
 </p>
 <p style="line-height: 108%; margin-bottom: 0.28cm;">
  Serve il fronte
unito contro la repressione. Ma serve anche un processo attivo tra i
lavoratori di educazione politica e sociale perché di questa
educazione politica e sociale è fatta la formazione di una vera
avanguardia della classe operaia, che sia anche un'avanguardia
politica non solo della classe ma di tutti i movimenti.
 </p>
 <p style="line-height: 108%; margin-bottom: 0.28cm;">
  E in questo senso
tocca proprio ai comunisti come noi, alle avanguardie del
sindacalismo di base di classe, essere in prima fila nella denuncia
tra le file dei lavoratori dei provvedimenti repressivi del governo,
degli attacchi del governo alle manifestazioni - vedi l'ultimo attacco
agli studenti di Pisa - e spingere i lavoratori a prendere posizione, a
entrare in campo e a difendere non solo le occasioni in cui gli
operai e i lavoratori sono fatti segni di azioni repressive e di
provvedimenti di carattere anche politico, nelle fabbriche, nei posti
di lavoro, ad essere sensibili a ogni oppressione, a tutte le forme
di oppressione che questo governo, questo Stato a servizio dei
padroni, realizzano contro chi si oppone e manifesta in questo paese.
 </p>
 <p style="line-height: 108%; margin-bottom: 0.28cm;">
  Che non ci siano
equivoci a questo è spiegato bene dal processo di Verona, in cui 5
poliziotti sono sotto accusa per tortura, 5 poliziotti sono accusati
di aver partecipato a vario titolo tra il luglio 22 e il marzo 23,
quindi per un lungo periodo, in piena vigenza del nuovo governo
Meloni, a torture, pestaggi, umiliazioni nei confronti di persone fermate o arrestate, soprattutto immigrati, tossicodipendenti,
senza tetto. Tra le accuse anche falso, omissioni di atti d'ufficio,
peculato, abuso d'ufficio, aggravati dall'odio razziale.
 </p>
 <p style="line-height: 108%; margin-bottom: 0.28cm;">
  Un processo a dei
criminali in divisa che ha toccato tutto. Nel decreto di giudizio
immediato disposto dal Gip di Verona si legge tra i reati contestati
di aver “torturato con sadico godimento”, all'interno della
questura di Verona, persone fermate per identificazione o per il
possesso di piccole quantità di hashish.
 </p>
 <p style="line-height: 108%; margin-bottom: 0.28cm;">
  Non solo, ma
questi poliziotti hanno emesso denunce, falsificato verbali, abusato
dei loro poteri, hanno inflitto calci e sberle a un cittadino rumeno fermato per
identificazione fino a fargli perdere i sensi,  con l' utilizzo
ingiustificato dello spray, con l' umiliazione, come quella che lo costringe
a orinare nella stanza dove era detenuto e poi pulirla con uno
straccio.
 </p>
 <p style="line-height: 108%; margin-bottom: 0.28cm;">
  Dei criminali,
delle bestie in divisa. E non sono casi isolati. È inutile ricordare
il caso Cucchi.
 </p>
 <p style="line-height: 108%; margin-bottom: 0.28cm;">
  E’ tutti i
giorni che nelle Questure di questo paese avvengono cose di questo
genere e avvengono con la copertura dei comandi, delle Questure. E
quando vengono beccati abbiamo ciò che scandalizza anche il
manifesto: “il ministro degli Interni, i sindacati di polizia non
si costituiscono parte civile”.
 </p>
 <p style="line-height: 108%; margin-bottom: 0.28cm;">
  È ben chiaro che
in questi casi non costituirsi parte civile significa coprirli,
significa considerarli parte di sé e quindi è evidente che le
responsabilità di quanto avviene va ben oltre le bestie in divisa e
colpisce il sistema: il ministero degli Interni, i sindacati di
polizia, l'autodifesa dello Stato e dei corpi separati, perché essi
sono il concentrato della vera natura dello Stato borghese.
 </p>
 <br/>
 <p>
 </p>
 <div style="clear: both;">
 </div>
</div>

</div>


<div class='source'><p>Author: <a href="https://proletaricomunisti.blogspot.com/2024/03/pc-7-marzo-il-governo-meloni-rende.html">https://proletaricomunisti.blogspot.com/2024/03/pc-7-marzo-il-governo-meloni-rende.html</a></p></div>
</div>
</body></html>