<html><body>
<div class='article'>
<div class='title'><h1>pc 25 febbraio - pc 25 febbraio – L’imperialismo USA installa altre 5 basi militari in Somalia per un più stretto controllo sul Mar Rosso</h1></div>
<hr/>
<div class='metadata'>
<meta property='description' content='prolcompal'/>
<meta property='images' content='La militarizzazione di tutti i paesi imperialisti del mondo continua a grandi passi. A capo di tutto ci sono gli Stati Uniti che già uffic...'/>
<meta property='outside' content='2024-02-25T11-00-00-01-00'/>
<meta property='published_time' content='https://blogger.googleusercontent.com/img/b/R29vZ2xl/AVvXsEjzWql0uZALjla3Mszl1ZoSBepvqfI7crUVH38E4Teq3-E9umZkh_YTZT4sZLEHVZNMuTnGboRDUsgQFlfK2iIsZ3VWFLL6HMC4x7FzLjf8P_DENouBbR3dlZYRrcx26C8jmjKxCcRT6b_tHS8J1RG04cTUzPIzWTjEp9cihAjvzu_ZFfuLoE5-_YPeXqkR/s320/TruppeUSASomalia-1280x640.jpg'/>
Description: prolcompal
<br>
Images: La militarizzazione di tutti i paesi imperialisti del mondo continua a grandi passi. A capo di tutto ci sono gli Stati Uniti che già uffic...
<br>
Outside: 2024-02-25T11-00-00-01-00
<br>
Published Time: <a href="https://blogger.googleusercontent.com/img/b/R29vZ2xl/AVvXsEjzWql0uZALjla3Mszl1ZoSBepvqfI7crUVH38E4Teq3-E9umZkh_YTZT4sZLEHVZNMuTnGboRDUsgQFlfK2iIsZ3VWFLL6HMC4x7FzLjf8P_DENouBbR3dlZYRrcx26C8jmjKxCcRT6b_tHS8J1RG04cTUzPIzWTjEp9cihAjvzu_ZFfuLoE5-_YPeXqkR/s320/TruppeUSASomalia-1280x640.jpg">000000.jpg</a>
</div>
<div class='content'>
<div class="post-body entry-content" id="post-body-117868343522667704" itemprop="description articleBody">
 <p>
 </p>
 <div style="text-align: center;">
  <a href="https://blogger.googleusercontent.com/img/b/R29vZ2xl/AVvXsEjzWql0uZALjla3Mszl1ZoSBepvqfI7crUVH38E4Teq3-E9umZkh_YTZT4sZLEHVZNMuTnGboRDUsgQFlfK2iIsZ3VWFLL6HMC4x7FzLjf8P_DENouBbR3dlZYRrcx26C8jmjKxCcRT6b_tHS8J1RG04cTUzPIzWTjEp9cihAjvzu_ZFfuLoE5-_YPeXqkR/s1280/TruppeUSASomalia-1280x640.jpg" imageanchor="1" style="margin-left: 1em; margin-right: 1em;">
   <img border="0" data-original-height="640" data-original-width="1280" height="160" src="https://blogger.googleusercontent.com/img/b/R29vZ2xl/AVvXsEjzWql0uZALjla3Mszl1ZoSBepvqfI7crUVH38E4Teq3-E9umZkh_YTZT4sZLEHVZNMuTnGboRDUsgQFlfK2iIsZ3VWFLL6HMC4x7FzLjf8P_DENouBbR3dlZYRrcx26C8jmjKxCcRT6b_tHS8J1RG04cTUzPIzWTjEp9cihAjvzu_ZFfuLoE5-_YPeXqkR/s320/TruppeUSASomalia-1280x640.jpg" srcset="https://blogger.googleusercontent.com/img/b/R29vZ2xl/AVvXsEjzWql0uZALjla3Mszl1ZoSBepvqfI7crUVH38E4Teq3-E9umZkh_YTZT4sZLEHVZNMuTnGboRDUsgQFlfK2iIsZ3VWFLL6HMC4x7FzLjf8P_DENouBbR3dlZYRrcx26C8jmjKxCcRT6b_tHS8J1RG04cTUzPIzWTjEp9cihAjvzu_ZFfuLoE5-_YPeXqkR/s320/TruppeUSASomalia-1280x640.jpg" width="320"/>
  </a>
 </div>
 La militarizzazione di tutti i paesi imperialisti del mondo
continua a grandi passi. A capo di tutto ci sono gli Stati Uniti che già
ufficialmente spendono circa 1000 miliardi di dollari l’anno (e questi sono i
dati ufficiali!) e che continuano ad inviare armi e soldi allo stato
nazisionista di Israele… e sulla stessa scia i paesi imperialisti raccolti
nell’Unione Europea, Germani, Francia, Italia… che stanno trasformando le loro
economie in “economia di guerra” (ieri - 
23 febbraio -, riporta il Manifesto, era allo studio uno stanziamento
d’urgenza di 1,4 miliardi per comprare obici da paesi terzi … LA UE HA
FINANZIATO l’Ucraina con 88 miliardi dall’inizio della guerra, tra aiuti
militari, assistenza finanziaria, stanziamenti per l’accoglienza dei rifugiati,
6 milioni di persone).
 <p>
 </p>
 <p class="MsoNormal">
  <o:p>
  </o:p>
 </p>
 <p class="MsoNormal">
  E per non lasciare alcun dubbio sulla loro volontà di
continuare a tenere viva la guerra e ad allargarla giorno dopo giorno, spezzando
l’illusione di pacifisti di ogni tipo, l’imperialismo degli Stati Uniti e a
seguire tutti gli altri paesi imperialisti annunciano quotidianamente
iniziative, come quella dell’imperialismo statunitense che parla di apertura di
altre 5 nuove basi militari in Somalia! Di fatto rafforzando il loro controllo
proprio sul Mar Rosso. Dice, infatti, un articolo di “pagineesteri”: “Nel Golfo
di Aden gli USA hanno già schierato vari mezzi e la portaerei Eisenhower ma la
Somalia potrebbe fornire un’utile piattaforma dalla quale lanciare attacchi
contro gli Houthi yemeniti e in generale perfezionare il controllo del Mar
Rosso.”
  <o:p>
  </o:p>
 </p>
 <p class="MsoNormal">
  Sempre nell’articolo si dice: “Nel corso di una cerimonia
presieduta dal presidente somalo Hassan Sheikh Mohamud, l’incaricato d’affari
statunitense Shane Dixon e il ministro della Difesa somalo Abdulkadir Mohamed
Nur hanno firmato a Mogadiscio un memorandum d’intesa per la costruzione di
cinque basi militari per la brigata Danab, l’unità d’élite dell’Esercito
Nazionale Somalo addestrata dai Berretti Verdi di Washington. La brigata Danab
è stata istituita nel 2017 a seguito di un accordo tra Stati Uniti e Somalia
per formare ed equipaggiare 3000 uomini e donne provenienti da tutto il paese.
  <o:p>
  </o:p>
 </p>
 <p class="MsoNormal">
  “In base all’intesa, gli Stati Uniti devono realizzare delle
infrastrutture militari a Baidoa, Dusa Mareb, Jowhar, Chisimaio e Mogadiscio,
da utilizzare per l’addestramento di nuove unità dei corpi speciali
dell’esercito somalo, incaricati di «contrastare la minaccia del terrorismo
internazionale» [e questa è la scusa più classica che dovrebbe giustificare l’intervento
armato dei paesi imperialisti, ndr], come recita una nota del presidente
Mohamud in riferimento alle milizie del «Movimento di Resistenza Popolare nella
Terra delle Due Migrazioni», movimento integralista sunnita meglio noto come Al
Shabaab (“I giovani”) e federato ad Al Qaeda.”
  <o:p>
  </o:p>
 </p>
 <p class="MsoNormal">
  Nel frattempo gli USA trattano anche “con Ghana, Costa
d’Avorio e Benin per ottenere tre basi militari dove stanziare altrettante
squadriglie di droni..”
  <o:p>
  </o:p>
 </p>
 <p class="MsoNormal">
  Queste nuove basi si sommano a quelle già esistenti a Gibuti
appartenenti a
  <b>
   Germania, Spagna, Italia, Francia, Stati Uniti, Regno Unito,
Cina e Arabia saudita,
  </b>
  situate a brevissima distanza l’una dall’altra. E tutte
sul Mar Rosso!
  <o:p>
  </o:p>
 </p>
 <p class="MsoNormal">
  Come si vede da questo, ma ci sono altre tante notizie, (per
l’imperialismo italiano le “missioni” militari in giro per il mondo della
fascista Meloni) la preparazione della guerra imperialista “totale” va avanti e
“l’aggressione sionista genocida nei confronti del popolo palestinese … fa di
quest’area uno dei grandi focolai mondiali … per queste ragioni, essere a
favore della lotta del popolo palestinese, essere a favore della solidarietà
che si esprime nell’area, e particolarmente nel Mar Rosso, essere a favore che
in quest’area vengano ristabilite la giustizia, la pace e la libertà dei
popoli, significa lottare nel nostro paese perché questo produca risultati
positivi anche per i proletari e il popolo italiano.” (da
  <i>
   Controinformazione
rossoperaia n.13)
   <o:p>
   </o:p>
  </i>
 </p>
 <div style="clear: both;">
 </div>
</div>

</div>


<div class='source'><p>Author: <a href="https://proletaricomunisti.blogspot.com/2024/02/pc-25-febbraio-pc-25-febbraio.html">https://proletaricomunisti.blogspot.com/2024/02/pc-25-febbraio-pc-25-febbraio.html</a></p></div>
</div>
</body></html>