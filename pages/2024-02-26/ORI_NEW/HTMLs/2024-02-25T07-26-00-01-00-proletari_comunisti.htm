<html><body>
<div class='article'>
<div class='title'><h1>pc 25 febbraio - Stati Uniti difendono "qualsiasi crimine" commesso da Israele - contributo</h1></div>
<hr/>
<div class='metadata'>
<meta property="author" content="maoist"/>
<meta property="description" content="Alla  Corte internazionale di giustizia, l'avvocato della Palestina rimprovera  agli Stati Uniti di difendere "qualsiasi crimine" commesso..."/>
<meta property="published_time" content="2024-02-25T07-26-00-01-00"/>
<meta property="images" content="https://www.commondreams.org/media-library/international-court-of-justice.jpg?id=51502102&width=1200&height=400&quality=90&coordinates=0%2C1106%2C0%2C574,
https://www.resistenze.org/sito/zresistenze150.jpg"/>
Author: maoist
<br>
Description: Alla  Corte internazionale di giustizia, l'avvocato della Palestina rimprovera  agli Stati Uniti di difendere "qualsiasi crimine" commesso...
<br>
Published Time: 2024-02-25T07-26-00-01-00
<br>
Images: <a href="https://www.commondreams.org/media-library/international-court-of-justice.jpg?id=51502102&width=1200&height=400&quality=90&coordinates=0%2C1106%2C0%2C574">000000.jpg?id=51502102&width=1200&height=400&quality=90&coordinates=0%2C1106%2C0%2C574</a>&nbsp;<a href="https://www.resistenze.org/sito/zresistenze150.jpg">000001.jpg</a>
</div>
<div class='content'>
<div class="post-body entry-content" id="post-body-6852047454067565960" itemprop="description articleBody">
 <p>
 </p>
 <div>
  <span>
   <strong>
    Alla 
Corte internazionale di giustizia, l'avvocato della Palestina rimprovera
 agli Stati Uniti di difendere "qualsiasi crimine" commesso da Israele
   </strong>
  </span>
 </div>
 <div>
  <span>
   <br/>
   Jake Johnson |
   <a href="https://www.commondreams.org/news/icj-israeli-occupation">
    commondreams.org
   </a>
   <br/>
   Traduzione per
   <a href="http://www.resistenze.org/">
    Resistenze.org
   </a>
   a cura del Centro di Cultura e Documentazione Popolare
   <br/>
   <br/>
   19/02/2024
   <br/>
   <br/>
   <em>
    Gli Stati Uniti hanno dimostrato di essere disposti a spingersi 
"molto lontano" nel disconoscere il diritto internazionale per difendere
 il governo israeliano, ha dichiarato Paul Reichler durante un'udienza 
sull'occupazione della Palestina.
   </em>
   <br/>
   <br/>
   <img alt="" height="150" src="https://www.commondreams.org/media-library/international-court-of-justice.jpg?id=51502102&amp;width=1200&amp;height=400&amp;quality=90&amp;coordinates=0%2C1106%2C0%2C574" srcset="https://www.commondreams.org/media-library/international-court-of-justice.jpg?id=51502102&amp;width=1200&amp;height=400&amp;quality=90&amp;coordinates=0%2C1106%2C0%2C574" width="450"/>
   <br/>
   <em>
    Il ministro degli Esteri palestinese Riyad al-Maliki e altri 
rappresentanti della Palestina durante un'udienza della Corte 
internazionale di giustizia all'Aia, Paesi Bassi, il 19 febbraio 2024 - 
(Foto: Selman Aksunger/Anadolu via Getty Images)
   </em>
   <br/>
   <br/>
   Lunedì, uno degli avvocati che rappresenta la Palestina presso la più 
alta corte delle Nazioni Unite, ha accusato gli Stati Uniti di difendere
 sistematicamente le violazioni del diritto internazionale commesse da 
Israele, compresa la brutale occupazione di Gaza, Cisgiordania e 
Gerusalemme Est, che si protrae da oltre 57 anni.
   <br/>
   <br/>
   Paul Reichler, un avvocato statunitense che vanta un record di successi 
presso la Corte Internazionale di Giustizia (CIG), ha dichiarato durante
 un'udienza storica sull'occupazione israeliana del territorio 
palestinese che gli Stati Uniti sono quasi soli nel tentativo di fornire
 una copertura legale alle azioni del governo israeliano negli ultimi 
sessant'anni.
   <br/>
   <br/>
   Le "due eccezioni" tra le nazioni che sono intervenute nel caso della 
CIG sull'occupazione di Israele sono le Figi e gli Stati Uniti, ha detto
 Reichler.
   <br/>
   <br/>
   "Non è sorprendente: qualunque reato sia commesso da Israele contro il 
diritto internazionale, gli Stati Uniti si ergono per sottrarlo dalle 
sue responsabilità", ha proseguito.
   <br/>
   <br/>
   Nella memoria scritta alla CIG, ha osservato Reichler, gli Stati Uniti 
"sostengono che l'occupazione belligerante è regolata esclusivamente dal
 diritto internazionale umanitario e non dalla Carta delle Nazioni Unite
 o dal diritto internazionale generale".
   <br/>
   <br/>
   "In questo caso gli Stati Uniti cercano di difendere Israele non 
sostenendo che l'occupazione è legittima, ma che non è né legittima né 
illegittima", ha detto Reichler, aggiungendo che tale posizione è in 
diretto contrasto con quella dei suoi alleati, tra cui Francia e 
Svizzera.
   <span>
    <a name="more">
    </a>
   </span>
   <br/>
   <br/>
   "Fino a che punto gli Stati Uniti, ignorando il precetto giuridico 
internazionale, si spingeranno per sottrarre Israele dalle conseguenze 
della sua continua violazione di norme perentorie, tra cui il divieto di
 acquisizione del territorio con la forza?" ha chiesto Reichler. "A 
quanto pare molto lontano".
   <br/>
   <br/>
   L'introduzione di Reichler ha fatto seguito alle osservazioni del 
Ministro degli Esteri palestinese Riyad al-Maliki, il quale ha affermato
 che "il genocidio in corso a Gaza è il risultato di decenni di impunità
 e inazione" di fronte all'occupazione illegale di Israele e al 
sequestro della terra palestinese.
   <br/>
   <br/>
   "Porre fine all'impunità di Israele è un imperativo morale, politico e legale", ha dichiarato al-Maliki.
   <br/>
   <br/>
   Le presentazioni di lunedì hanno dato il via a una settimana di udienze 
pubbliche della Corte internazionale di giustizia che esaminano la 
legalità dell'occupazione israeliana del territorio palestinese.
   <br/>
   <br/>
   Gli Stati Uniti presenteranno le loro argomentazioni sul caso mercoledì. Israele non parteciperà.
   <br/>
   <br/>
   Il procedimento è iniziato meno di un mese dopo che la Corte 
internazionale di giustizia ha emesso una sentenza provvisoria che 
ordina al governo israeliano di evitare atti di genocidio a Gaza, una 
decisione che Israele ha ripetutamente disatteso continuando a 
commettere atrocità nell'enclave e prendendo di mira la città di Rafah, 
gravemente sovraffollata.
   <br/>
   <br/>
   Le forze israeliane hanno ucciso più di 29.000 persone a Gaza dal 7 ottobre.
   <br/>
   <br/>
   Agnès Callamard, segretario generale di Amnesty International, ha 
dichiarato lunedì che "l'attuale conflitto che infuria nella Striscia di
 Gaza occupata, dove la Corte internazionale di giustizia ha stabilito 
che c'è un rischio reale e imminente di genocidio, ha messo a fuoco le 
conseguenze catastrofiche nell'aver permesso che i crimini 
internazionali di Israele nei [territori palestinesi occupati] 
continuino impunemente da così lungo tempo".
   <br/>
   <br/>
   "Il mondo deve riconoscere che la fine dell'occupazione illegale di 
Israele è un prerequisito per fermare le ricorrenti violazioni dei 
diritti umani in Israele e nei territori palestinesi occupati", ha 
aggiunto Callamard.
   <br/>
   <br/>
  </span>
 </div>
 <hr/>
 <table border="0">
  <tbody>
   <tr>
    <td>
     <img alt="Resistenze.org" border="0" src="https://www.resistenze.org/sito/zresistenze150.jpg" srcset="https://www.resistenze.org/sito/zresistenze150.jpg"/>
    </td>
    <td>
    </td>
    <td>
     <div>
      <span>
       Sostieni Resistenze.org.
      </span>
     </div>
    </td>
   </tr>
  </tbody>
 </table>
 <div style="clear: both;">
 </div>
</div>

</div>


<div class='source'><p>Source: <a href="https://proletaricomunisti.blogspot.com/2024/02/pc-25-febbraio-stati-uniti-difendono.html">https://proletaricomunisti.blogspot.com/2024/02/pc-25-febbraio-stati-uniti-difendono.html</a></p></div>
</div>
</body></html>