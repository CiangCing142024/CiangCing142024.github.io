{"title": "pc 5 marzo -  un articolo eloquente", "published time": "2024-03-05T09-18-00-01-00", "images": ["https://www.lacittafutura.it/images/logoCF.gif", "https://www.lacittafutura.it/media/k2/items/cache/6b515d6f49849881a7fd39889e3e6854_XL.jpg"], "content": "<div class=\"post-body entry-content\" id=\"post-body-8892811918401615626\" itemprop=\"description articleBody\">\n <p>\n  <b>\n   <span>\n    la linea filo Cina socialimperialista/ filo Vietnam capitalista di alcuni gruppi 'comunisti' finisce per sostenere\u00a0 l'imperialismo e i suoi preparativi di guerra\n   </span>\n  </b>\n </p>\n <p>\n  <b>\n   <span>\n   </span>\n  </b>\n  <br/>\n </p>\n <header class=\"block\" id=\"yt_header\">\n  <div class=\"container\">\n   <div class=\"row\">\n    <div class=\"col-sm-12\" id=\"yt_logo\">\n     <a class=\"logo\" href=\"https://www.lacittafutura.it/\" title=\"La Citt\u00e0 Futura\">\n      <span>\n       <img alt=\"La Citt\u00e0 Futura\" data-placeholder=\"no\" src=\"https://www.lacittafutura.it/images/logoCF.gif\" srcset=\"https://www.lacittafutura.it/images/logoCF.gif\" style=\"height: 60px; width: 314px;\"/>\n      </span>\n     </a>\n    </div>\n   </div>\n  </div>\n </header>\n <nav class=\"block\" id=\"yt_menuwrap\">\n  <div class=\"container\">\n   <div class=\"row\">\n    <div class=\"col-sm-12\" id=\"yt_mainmenu\">\n     <ul class=\"clearfix navi\" id=\"meganavigator\">\n      <li class=\"level1 first\">\n       <span>\n        <br/>\n       </span>\n      </li>\n     </ul>\n    </div>\n   </div>\n  </div>\n </nav>\n <section class=\"block\" id=\"yt_breadcrumb\">\n  <div class=\"container\">\n   <div class=\"row\">\n    <div class=\"col-sm-12\" id=\"breadcrumb\">\n     <div class=\"module breaking clearfix\">\n      <div class=\"modcontent clearfix\">\n       <div class=\"sj-extraslider slide extra-resp01-2 extra-resp02-2 extra-resp03-2 extra-resp04-1\" data-interval=\"5000\" data-pause=\"hover\" id=\"sjextraslider_420371001709626346\">\n        <div class=\"extraslider-control\">\n        </div>\n       </div>\n      </div>\n     </div>\n    </div>\n   </div>\n  </div>\n </section>\n <div id=\"system-message-container\">\n </div>\n <span>\n  <span id=\"startOfPageId6290\">\n  </span>\n </span>\n <div>\n  <h1 class=\"itemTitle\" style=\"text-transform: none !important;\">\n   <span>\n    Nuovi sviluppi nella cooperazione tra ASEAN e Unione Europea\n   </span>\n  </h1>\n </div>\n <div class=\"itemIntroText\">\n  <h2 style=\"font-size: 110%;\">\n   <p style=\"text-align: justify;\">\n    <span style=\"font-weight: 400;\">\n     Due\n importanti eventi che hanno avuto luogo a Bruxelles a inizio del mese \ndi febbraio hanno sottolineato l'importanza della cooperazione tra \nl\u2019ASEAN e l\u2019Unione Europea, con il Vietnam che ha giocato\u00a0 ancora una \nvolta un ruolo da protagonista.\n    </span>\n    <span style=\"font-weight: 400;\">\n     <br/>\n    </span>\n   </p>\n  </h2>\n </div>\n <div class=\"itemHeader\">\n </div>\n <div class=\"itemNaviTop\">\n  <dl class=\"article-info\">\n   <dd>\n    <span class=\"itemAuthor\">\n     di\n     <a href=\"https://www.lacittafutura.it/archivio/author/1844-giulio-chinappi.html\" rel=\"author\">\n      Giulio Chinappi\n     </a>\n    </span>\n   </dd>\n   <dd>\n    <span class=\"itemDateCreated\">\n     <i class=\"fa fa-clock-o\">\n     </i>\n     02/03/2024\n    </span>\n   </dd>\n   <dd class=\"CommentsLink\">\n    <br/>\n   </dd>\n   <dd>\n    <span class=\"category\">\n     <i class=\"fa fa-briefcase\">\n     </i>\n     <a href=\"https://www.lacittafutura.it/esteri.html\">\n      Esteri\n     </a>\n    </span>\n   </dd>\n   <dd class=\"item-comment\">\n    <br/>\n   </dd>\n   <dd class=\"item-caption\">\n    <br/>\n   </dd>\n  </dl>\n </div>\n <br/>\n <div class=\"itemImageBlock clearfix\">\n  <span class=\"itemImage\">\n   <img alt=\"Nuovi sviluppi nella cooperazione tra ASEAN e Unione Europea\" height=\"240\" src=\"https://www.lacittafutura.it/media/k2/items/cache/6b515d6f49849881a7fd39889e3e6854_XL.jpg\" srcset=\"https://www.lacittafutura.it/media/k2/items/cache/6b515d6f49849881a7fd39889e3e6854_XL.jpg\" width=\"400\"/>\n  </span>\n  <div class=\"clr\">\n  </div>\n </div>\n <p style=\"text-align: justify;\">\n  <span style=\"font-weight: 400;\">\n   A inizio febbraio, Bruxelles ha ospitato due importanti eventi volti a rafforzare la cooperazione tra l\u2019\n  </span>\n  <b>\n   Unione Europea\n  </b>\n  <span style=\"font-weight: 400;\">\n   e la regione dell\u2019\n  </span>\n  <b>\n   Asia-Pacifico\n  </b>\n  <span style=\"font-weight: 400;\">\n   , in particolare con i Paesi membri dell\u2019\n  </span>\n  <b>\n   ASEAN\n  </b>\n  <span style=\"font-weight: 400;\">\n   , l\u2019\n  </span>\n  <b>\n   Associazione delle Nazioni del Sud-Est Asiatico\n  </b>\n  <span style=\"font-weight: 400;\">\n   :\n si tratta del del terzo Forum ministeriale Unione Europea - \nIndo-Pacifico (IPMF-3) e del 24\u00b0 Meeting Ministeriale ASEAN-UE (AEMM).\n  </span>\n </p>\n <p style=\"text-align: justify;\">\n  <span style=\"font-weight: 400;\">\n   Nato come iniziativa dell'\n  </span>\n  <b>\n   UE\n  </b>\n  <span style=\"font-weight: 400;\">\n   dal\n  </span>\n  <b>\n   2022\n  </b>\n  <span style=\"font-weight: 400;\">\n   , l'\n  </span>\n  <b>\n   IPMF\n  </b>\n  <span style=\"font-weight: 400;\">\n   rappresenta un incontro che si tiene annualmente per riunire i ministri\n degli esteri dei Paesi UE e dell'Indo-Pacifico per condividere \nprospettive di cooperazione tra le due regioni. Le aree di cooperazione \nprioritaria finora si sono concentrate sulla prosperit\u00e0 inclusiva e \nsostenibile, sulla trasformazione\n  </span>\n  <b>\n   verde\n  </b>\n  <span style=\"font-weight: 400;\">\n   , sulla governance degli oceani, sulle relazioni di partenariato e sulla governance\n  </span>\n  <b>\n   digitale\n  </b>\n  <span style=\"font-weight: 400;\">\n   , sulla\n  </span>\n  <b>\n   connettivit\u00e0\n  </b>\n  <span style=\"font-weight: 400;\">\n   , sulla\n  </span>\n  <b>\n   sicurezza\n  </b>\n  <span style=\"font-weight: 400;\">\n   nazionale e sulla sicurezza\n  </span>\n  <b>\n   umana\n  </b>\n  <span style=\"font-weight: 400;\">\n   .\n  </span>\n </p>\n <p style=\"text-align: justify;\">\n  <span style=\"font-weight: 400;\">\n   Il\n  </span>\n  <b>\n   Meeting Ministeriale ASEAN-UE\n  </b>\n  <span style=\"font-weight: 400;\">\n   \u00e8 invece un evento biennale che riunisce i rappresentanti dei governi \ndei Paesi membri di due dei principali blocchi regionali del mondo.\n  </span>\n </p>\n <p style=\"text-align: justify;\">\n  <span style=\"font-weight: 400;\">\n   Come d\u2019abitudine, il\n  </span>\n  <b>\n   Vietnam\n  </b>\n  <span style=\"font-weight: 400;\">\n   ha recitato un ruolo da protagonista in entrambi gli eventi. Il Ministro degli Esteri\n  </span>\n  <b>\n   B\u00f9i Thanh S\u01a1n\n  </b>\n  <span style=\"font-weight: 400;\">\n   ha svolto il ruolo di relatore principale alla tavola rotonda sul tema \n\"Transizione verde: collaborazione per un futuro sostenibile\", \nnell'ambito dell\u2019IPMF-3. Il diplomatico ha espresso la disponibilit\u00e0 del\n Vietnam a collaborare strettamente con l'UE nella costruzione di un \nmodello esemplare di cooperazione per la trasformazione verde, con \nl'obiettivo di sostenere le nazioni in via di sviluppo, incluso il \nVietnam, nel colmare le lacune in materia di finanza, tecnologia e \nformazione delle risorse umane.\n  </span>\n </p>\n <p style=\"text-align: justify;\">\n  <span style=\"font-weight: 400;\">\n   S\u01a1n ha anche ribadito l'impegno del Vietnam nella mitigazione dei\n  </span>\n  <b>\n   cambiamenti climatici\n  </b>\n  <span style=\"font-weight: 400;\">\n   e nella\n  </span>\n  <b>\n   trasformazione verde\n  </b>\n  <span style=\"font-weight: 400;\">\n   ,\n che ha visto il Paese affrontare un importante percorso in questo senso\n a partire dalla 26ma Conferenza delle Parti della Convenzione quadro \ndelle Nazioni Unite sui cambiamenti climatici (COP26) del\n  </span>\n  <b>\n   2021\n  </b>\n  <span style=\"font-weight: 400;\">\n   ,\n fino al suo recente riconoscimento come uno dei primi tre Paesi ad \nistituire una Partnership per una Transizione Energetica Giusta (JETP), \ninsieme all\u2019\n  </span>\n  <b>\n   Indonesia\n  </b>\n  <span style=\"font-weight: 400;\">\n   e al\n  </span>\n  <b>\n   Sudafrica\n  </b>\n  <span style=\"font-weight: 400;\">\n   .\n   <span>\n   </span>\n  </span>\n </p>\n <a name=\"more\">\n </a>\n <p>\n </p>\n <p style=\"text-align: justify;\">\n  <span style=\"font-weight: 400;\">\n   Rivolgendo\n l\u2019attenzione verso le nuove normative dell'UE sulla trasformazione \nverde, in particolare il meccanismo di adeguamento delle emissioni di\n  </span>\n  <b>\n   carbonio\n  </b>\n  <span style=\"font-weight: 400;\">\n   alle frontiere (Carbon Border Adjustment Mechanism, CBAM), istituito \ndal Regolamento UE 2023/956 del 10 maggio 2023, S\u01a1n ha sottolineato che \nle politiche e le normative dei Paesi sviluppati dovrebbero creare \nopportunit\u00e0 di crescita, anzich\u00e9 erigere nuove barriere al commercio, \nandando in questo modo a limitare un aspetto fondamentale per la \ncrescita di molti Paesi in via di sviluppo.\n  </span>\n </p>\n <p style=\"text-align: justify;\">\n  <span style=\"font-weight: 400;\">\n   Di \nconseguenza, il rappresentante vietnamita ha esortato i paesi dell'UE ad\n assistere il Vietnam e altre nazioni in via di sviluppo nella \ntransizione verde, condividendo esperienze e migliori pratiche e \ncoordinando la costruzione di politiche e meccanismi sul commercio e \nsulla determinazione del prezzo del carbonio.\n  </span>\n </p>\n <p style=\"text-align: justify;\">\n  <span style=\"font-weight: 400;\">\n   I \nministri partecipanti all\u2019IPMF-3 hanno esplorato in modo esaustivo \nsoluzioni per integrare il recupero economico e la risposta ai \ncambiamenti climatici nella trasformazione verde, garantire la sicurezza\n energetica e l'\n  </span>\n  <b>\n   equit\u00e0 sociale\n  </b>\n  <span style=\"font-weight: 400;\">\n   e rafforzare il ruolo della partnership tra la regione \ndell\u2019Indo-Pacifico e l\u2019Unione Europea in questi ambiti. Hanno inoltre \nsottolineato che con l'esperienza dell'UE nella trasformazione verso \nmodelli economici verdi, insieme alle sue risorse finanziarie, la \ncooperazione nella trasformazione verde diventer\u00e0 una pietra angolare \ndel partenariato dell'UE con i Paesi della regione.\n  </span>\n </p>\n <p style=\"text-align: justify;\">\n  <span style=\"font-weight: 400;\">\n   B\u00f9i \nThanh S\u01a1n ha poi preso parte anche all\u2019AEMM, in occasione del quale ha \navanzato una serie di raccomandazioni su misure per intensificare la \ncooperazione tra le due organizzazioni regionali dell\u2019ASEAN e \ndell\u2019Unione Europea. Riconoscendo i progressi positivi nel partenariato \nstrategico tra i due raggruppamenti regionali, il Ministro degli Esteri \nha sottolineato la necessit\u00e0 di un'implementazione risoluta ed efficace \ndelle decisioni prese dai leader al Vertice Commemorativo ASEAN-UE nel\n  </span>\n  <b>\n   2022\n  </b>\n  <span style=\"font-weight: 400;\">\n   , in particolare per quanto riguarda la cooperazione economica, commerciale, degli investimenti, dello\n  </span>\n  <b>\n   sviluppo sostenibile\n  </b>\n  <span style=\"font-weight: 400;\">\n   e la cooperazione marittima. Ha anche sottolineato l'importanza di \npromuovere nuovi motori di crescita come la trasformazione digitale, la \ntransizione energetica, l'economia verde e l'\n  </span>\n  <b>\n   economia circolare\n  </b>\n  <span style=\"font-weight: 400;\">\n   .\n  </span>\n </p>\n <p style=\"text-align: justify;\">\n  <span style=\"font-weight: 400;\">\n   S\u01a1n ha inoltre esortato i paesi dell'UE che ancora non lo hanno fatto a ratificare rapidamente l'\n  </span>\n  <b>\n   Accordo sulla protezione degli investimenti UE-Vietnam\n  </b>\n  <span style=\"font-weight: 400;\">\n   (EVIPA) e ad aumentare ulteriormente l'efficacia dei quadri di cooperazione esistenti, compreso l'\n  </span>\n  <b>\n   Accordo di libero scambio UE-Vietnam\n  </b>\n  <span style=\"font-weight: 400;\">\n   (EVFTA). Ha poi proposto che l'UE supporti il Vietnam \nnell'implementazione del suo Piano di mobilitazione delle risorse per la\n Partnership per una Transizione Energetica Giusta (JETP).\n  </span>\n </p>\n <p style=\"text-align: justify;\">\n  <span style=\"font-weight: 400;\">\n   \u201c\u00c8 \nnecessario che ASEAN e l'UE coordinino gli sforzi per garantire pace, \nsicurezza e stabilit\u00e0 nella regione dell'Indo-Pacifico, per rafforzare \nil multilateralismo e promuovere il dialogo e la cooperazione, \nrafforzando cos\u00ec una struttura regionale aperta, trasparente, inclusiva \nbasata sul diritto internazionale con l\u2019ASEAN al centro\u201d, ha detto il \ndiplomatico vietnamita.\n  </span>\n </p>\n <p style=\"text-align: justify;\">\n  <span style=\"font-weight: 400;\">\n   Nel \ncomplesso, i due blocchi hanno sottolineato l'importanza del loro \npartenariato strategico stabilito durante la presidenza dell'ASEAN da \nparte del Vietnam nel\n  </span>\n  <b>\n   2020\n  </b>\n  <span style=\"font-weight: 400;\">\n   ,\n riconoscendo anche i progressi positivi nella relazione. Attualmente, \nl'UE \u00e8 il terzo maggior partner dell'ASEAN in termini di scambi e \ninvestimenti diretti esteri, mentre quest'ultimo \u00e8 il terzo maggior \npartner commerciale dell'UE al di fuori dell'Europa. I ministri \ndell'ASEAN hanno considerato l'UE uno dei principali partner strategici \ndel blocco con contributi positivi al processo di costruzione della \nComunit\u00e0 dell'ASEAN. Nel frattempo, i loro colleghi dell'UE hanno \nconfermato il loro sostegno alla centralit\u00e0 dell'ASEAN e hanno espresso \nil desiderio di potenziare la loro cooperazione e il dialogo e la \nconsultazione regolari, nonch\u00e9 di continuare a negoziare accordi di \nlibero scambio con gli altri Paesi dell\u2019ASEAN dopo quelli stipulati con \nVietnam e\n  </span>\n  <b>\n   Singapore\n  </b>\n  <span style=\"font-weight: 400;\">\n   .\n  </span>\n </p>\n <p style=\"text-align: justify;\">\n  <span style=\"font-weight: 400;\">\n   Infine, \nASEAN e UE hanno convenuto di implementare efficacemente la \ndichiarazione congiunta del vertice commemorativo del 2022 e il piano \nd'azione per il periodo\n  </span>\n  <b>\n   2023-2027\n  </b>\n  <span style=\"font-weight: 400;\">\n   . Le loro aree prioritarie includono la cooperazione economica-commerciale-investimenti, la connettivit\u00e0 e l'autonomia delle\n  </span>\n  <b>\n   catene di approvvigionamento\n  </b>\n  <span style=\"font-weight: 400;\">\n   , la risposta ai cambiamenti climatici, la sicurezza\n  </span>\n  <b>\n   alimentare\n  </b>\n  <span style=\"font-weight: 400;\">\n   ed energetica, l'economia digitale, l'innovazione, l'economia verde e i\n servizi verdi, con l'obiettivo di istituire un Accordo di libero \nscambio ASEAN-UE in futuro.\n  </span>\n </p>\n <div style=\"clear: both;\">\n </div>\n</div>\n", "description": "la linea filo Cina socialimperialista/ filo Vietnam capitalista di alcuni gruppi 'comunisti' finisce per sostenere\u00a0 l'imperialismo e i suoi ...", "author": ["maoist"], "source": "https://proletaricomunisti.blogspot.com/2024/03/pc-5-marzo-un-articolo-eloquente.html"}