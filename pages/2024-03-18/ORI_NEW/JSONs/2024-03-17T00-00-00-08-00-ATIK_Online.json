{"published time": "2024-03-17T00:00:00+08:00", "images": ["https://www.atik-online.net/wp-content/uploads/2024/03/20240315-431298163-2842692512544721-5581975289394371101-n-jpg76fbcf-image-620x330.jpg"], "content": "<div class=\"single-post-thumb\">\n <p class=\"IMAGE_ARCHIVED\">\n  &lt;The image of this location is in the list above, but in order to protect the site's traffic costs, it cannot be displayed here, sorry.&gt;\n </p>\n</div>\n<div class=\"entry\">\n <p>\n  HABER MERKEZ\u0130| 17.03.2024| Almanya\u2019n\u0131n N\u00fcrnberg kentinde g\u00f6zalt\u0131na al\u0131nan Kurdistan Ulusal Kongresi \u00dcyesi ve eski Almanya Kurdistanl\u0131 Toplumlar Konfederasyonu (KON-MED) E\u015fba\u015fkan\u0131 Tahir Ko\u00e7er\u2019in 15 Mart\u2019ta M\u00fcnih Eyalet Y\u00fcksek Mahkemesinde devam eden karar duru\u015fmas\u0131nda karar \u00e7\u0131kt\u0131. Mahkeme, Tahir K\u00f6\u00e7er\u2019e 2 y\u0131l 5 ay hapis karar\u0131 verdi.\n </p>\n <p>\n  Tahir Ko\u00e7er ile dayan\u0131\u015fma amac\u0131yla mahkeme d\u0131\u015f\u0131nda bekleyen kitle, karar\u0131 yapt\u0131klar\u0131 bas\u0131n a\u00e7\u0131klamas\u0131yla protesto etti. A\u00e7\u0131klamay\u0131 yapan Ruken Ak\u00e7a, \u201cBug\u00fcn Tahir K\u00f6cer\u00b4in duru\u015fmas\u0131na girdik. Alman devletini bir kez daha dinledik. Almanya\u2019n\u0131n bir demokrasi \u00fclkesi oldu\u011funu s\u00f6yl\u00fcyorlar ama \u00f6yle de\u011fildir. Biz ne \u00f6zg\u00fcrl\u00fck ne de adalet g\u00f6rd\u00fck. K\u00fcrt halk\u0131 siyasi nedenlerden dolay\u0131 40 y\u0131ld\u0131r Almanya\u2019da demokrasi i\u00e7inde ya\u015famak istiyorlar. Siyasi sorunlar y\u00fcz\u00fcnden buralara geldik ama ayn\u0131 sorunlar\u0131 burada tekrar ya\u015f\u0131yoruz. Almanya\u2019da bir\u00e7ok K\u00fcrt, sudan bahanelerle cezaevlerinde tutuluyor. Biz M\u00fcnih Eyalet Y\u00fcksek Mahkemesi\u2019nin verdi\u011fi bu karar\u0131 siyasi ve tarafl\u0131 buluyoruz ve karar\u0131 protesto ediyoruz. M\u00fccadelemizi her yerde s\u00fcrd\u00fcrece\u011fiz\u201d diye konu\u015ftu.\n </p>\n <p>\n  Eylem, at\u0131lan \u201cSiyasi tutsaklara \u00f6zg\u00fcrl\u00fck\u201d ve \u201cYa\u015fas\u0131n \u00a0dayan\u0131\u015fma\u201d sloganlar\u0131yla sona erdi.\n </p>\n</div>\n", "source": "https://www.atik-online.net/blog/siyasetci-tahir-kocere-2-yil-5-ay-hapis-karari", "type": "article", "title": "Siyaset\u00e7i Tahir K\u00f6\u00e7er\u2019e 2 y\u0131l 5 Ay Hapis Karar\u0131", "description": "HABER MERKEZ\u0130| 17.03.2024| Almanya\u2019n\u0131n N\u00fcrnberg kentinde g\u00f6zalt\u0131na al\u0131nan Kurdistan Ulusal Kongresi ...", "author": ["muhabirhasan"], "categories": ["Avrupa", "Haberler", "Manset"], "link-section": "haberler", "source_name": "ATIK Online"}