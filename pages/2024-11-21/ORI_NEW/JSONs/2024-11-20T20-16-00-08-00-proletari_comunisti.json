{"title": "pc 20 novembre - manifestazione a roma - siamo per un'unica manifestazione nazionale - non condividiamo questo appello", "published time": "2024-11-20T20:16:00+08:00", "images": [], "content": "<div class=\"post-body entry-content\" id=\"post-body-9203033345568949914\" itemprop=\"description articleBody\">\n <p>\n  Abbiamo appoggiato sin dall'inizio l'appello per il 29-30 di UDAP/GPI per la\n  <u>\n   loro\n  </u>\n  partecipazione allo sciopero generale del 29 e di appello alla manifestazione del 30\u00a0 -\u00a0 abbiamo appoggiato la lettera di udap/GPI per una manifestazione unitaria pur schierandoci comunque in caso di divisione per la partecipazione alla manifestazione indetta da udap/gpi perch\u00e8 in continuit\u00e0 con il 5 ottobre\n  <br/>\n </p>\n <p>\n  <b>\n   <span>\n    questo appello invece cambia le cose\n   </span>\n  </b>\n </p>\n <p>\n  lo sciopero generale \u00e8 patrimonio dei lavoratori e delle organizzazioni sindacali che lo indicono ed evidente che la solidariet\u00e0 alla palestina, la lotta al decreto sicurezza, la lotta contro la guerra ne devono far parte - ma chiaramente si tratta di uno sciopero generale con tutte le rivendicazioni generali dei lavoratori in questa fase contro tutti gli attacchi di padroni e governo ai lavoratori e le masse popolari\n </p>\n <p>\n  cambiare le carte in tavola su questo trasformarlo in uno sciopero della rete non corrisponde n\u00e8 agli interessi dei lavoratori e delle masse popolari - n\u00e8 dell'estensione della solidariet\u00e0 alla palestina e alla lotta contro i decreti e del governo - ma diventa una operazione gruppettara travestita di stampo volgarmente egemonista -\n </p>\n <p>\n  per cui sul 29 resta importante la massima partecipazione allo sciopero generale e alle manifestazioni possibili che vi potranno essere nelle varie citt\u00e0\n </p>\n <p>\n  circa la manifestazione del 30 occorre continuare a far di tutto per una unica manifestazione nazionale\n  <br/>\n </p>\n <p>\n  <br/>\n </p>\n <p align=\"justify\" class=\"western\" style=\"line-height: 100%; margin-bottom: 0cm;\">\n  <span style=\"font-family: Liberation Sans, serif;\">\n   <span>\n    <b>\n     29\n\u2013 30 novembre: due grandi giornate di lotta contro guerre e\ngenocidio, DDL-1660, governo Meloni\n    </b>\n   </span>\n  </span>\n </p>\n <p align=\"justify\" class=\"western\" style=\"line-height: 100%; margin-bottom: 0cm;\">\n  <br/>\n </p>\n <p align=\"justify\" class=\"western\" style=\"line-height: 100%; margin-bottom: 0cm;\">\n  <span>\n   <span style=\"font-family: Aptos, serif;\">\n    Un'ondata reazionaria\ne razzista sta attraversando tutto l'occidente. L'elezione di Trump\nalla Casa Bianca rafforza i venti di guerra, in particolare in Medio\nOriente, con il sostegno totale al genocidio dei palestinesi a Gaza e\nall\u2019illimitato espansionismo dello stato sionista.\n   </span>\n  </span>\n </p>\n <p align=\"justify\" class=\"western\" style=\"line-height: 100%; margin-bottom: 0cm;\">\n  <span>\n   <span style=\"font-family: Aptos, serif;\">\n    L\u2019Unione europea di\nvon der Leyen non \u00e8 da meno, scatenata nella corsa agli armamenti e\nla decisione di prolungare lo scontro armato con la Russia a tempo\nindeterminato.\n   </span>\n  </span>\n </p>\n <p align=\"justify\" class=\"western\" style=\"line-height: 100%; margin-bottom: 0cm;\">\n  <br/>\n </p>\n <p align=\"justify\" class=\"western\" style=\"line-height: 100%; margin-bottom: 0cm;\">\n  <span>\n   <span style=\"font-family: Aptos, serif;\">\n    A fare le spese di\nquesto \u201cnuovo corso\u201d degli imperialismi occidentali, in evidente\nperdita di egemonia, continueranno ad essere \u2013 oggi come ieri \u2013\nil proletariato e le masse oppresse di tutto il mondo: con il sangue\ndelle migliaia di vittime delle loro bombe o, in occidente, con uno\nsfruttamento intensificato, l\u2019impoverimento e la repressione\nimposti dall'economia di guerra.\n   </span>\n  </span>\n </p>\n <p align=\"justify\" class=\"western\" style=\"line-height: 100%; margin-bottom: 0cm;\">\n  <br/>\n </p>\n <p align=\"justify\" class=\"western\" style=\"line-height: 100%; margin-bottom: 0cm;\">\n  <span>\n   <span style=\"font-family: Aptos, serif;\">\n    Il governo Meloni \u00e8,\nsotto ogni aspetto, l\u2019espressione in Italia di questa tendenza\ngenerale: con la sua politica economica tutta a favore dei padroni\ngrandi e piccoli; con il suo piano di deportazione degli immigrati;\ncon il suo tentativo di instaurare uno stato di polizia attraverso un\nDDL Sicurezza che criminalizza ogni forma di lotta e di dissenso\nsociale, ecologico, sindacale e politico. \u00c8 quella che noi chiamiamo\nla guerra interna, l\u2019altra faccia della guerra esterna, contro\nchiunque non abbassa la testa davanti ai loro piani di miseria,\nsfruttamento e morte.\n   </span>\n  </span>\n </p>\n <p align=\"justify\" class=\"western\" style=\"line-height: 100%; margin-bottom: 0cm;\">\n  <br/>\n </p>\n <p align=\"justify\" class=\"western\" style=\"line-height: 100%; margin-bottom: 0cm;\">\n  <span>\n   <span style=\"font-family: Aptos, serif;\">\n    Questo brutale\nattacco sta cominciando a ricevere la risposta di lotta che merita.\n   </span>\n  </span>\n </p>\n <p align=\"justify\" class=\"western\" style=\"line-height: 100%; margin-bottom: 0cm;\">\n  <br/>\n </p>\n <p align=\"justify\" class=\"western\" style=\"line-height: 100%; margin-bottom: 0cm;\">\n  <span>\n   <span style=\"font-family: Aptos, serif;\">\n    In questi mesi le\npiazze di tutto il mondo si sono riempite di milioni\nlavoratori/lavoratrici, studenti/esse e attivisti/e in risposta\nall'infame carneficina condotta dal sionismo nella striscia di Gaza,\nalla complicit\u00e0 dell'intero occidente con il regime coloniale e\nsuprematista di Israele guidato da Netanyahu e a sostegno dell'eroica\nresistenza del popolo palestinese.\n   </span>\n  </span>\n </p>\n <p align=\"justify\" class=\"western\" style=\"line-height: 100%; margin-bottom: 0cm;\">\n  <br/>\n </p>\n <p align=\"justify\" class=\"western\" style=\"line-height: 100%; margin-bottom: 0cm;\">\n  <span>\n   <span style=\"font-family: Aptos, serif;\">\n    In Italia, grazie\nsoprattutto alle realt\u00e0 della sinistra palestinese e agli/alle\ninternazionalisti/e, questa mobilitazione si \u00e8 allargata alla\ndenuncia generale della guerra e dell'economia di guerra. Si \u00e8\nscaldata incontrandosi con le lotte dei lavoratori, in primis quelli\ndella logistica, contro i salari da fame e le politiche di\nsupersfruttamento portate avanti dai padroni e dal governo. Ne sono\nprova: gli scioperi e le manifestazioni di novembre 2023 e di inizio\n2024, con il grande corteo di Milano del 24 febbraio; le tante\niniziative contro i traffici di armi e la Leonardo; il blocco dei\nporti di Genova e Salerno; le proteste nelle universit\u00e0 contro gli\naccordi tra Italia e Israele; infine, la due giorni di scioperi e\ncortei del 18-19 ottobre e lo sciopero degli studenti del 15\nnovembre.\n   </span>\n  </span>\n </p>\n <p align=\"justify\" class=\"western\" style=\"line-height: 100%; margin-bottom: 0cm;\">\n  <br/>\n </p>\n <p align=\"justify\" class=\"western\" style=\"line-height: 100%; margin-bottom: 0cm;\">\n  <span>\n   <span style=\"font-family: Aptos, serif;\">\n    Il prossimo 29\nnovembre gran parte del sindacalismo di base ha indetto una nuova\ngiornata di sciopero generale nazionale, che coincider\u00e0 con uno\nsciopero indetto da CGIL e UIL contro le misure economiche del\ngoverno. Il fatto che due delle tre principali organizzazioni\nsindacali chiamino alla mobilitazione, dopo essere state per pi\u00f9 di\nun anno a guardare, \u00e8 la riprova che le condizioni di vita della\nmassa dei lavoratori sono sempre pi\u00f9 insostenibili \u2013 anche per il\nruolo nefasto svolto in questi anni dalle burocrazie confederali.\n   </span>\n  </span>\n </p>\n <p align=\"justify\" class=\"western\" style=\"line-height: 100%; margin-bottom: 0cm;\">\n  <br/>\n </p>\n <p align=\"justify\" class=\"western\" style=\"line-height: 100%; margin-bottom: 0cm;\">\n  <span>\n   <span style=\"font-family: Aptos, serif;\">\n    Per questo pensiamo\nche lo sciopero del 29 e il corteo del 30 novembre a Roma, lanciato\ndalle realt\u00e0 palestinesi a sostegno della resistenza, contro la\nguerra e contro il DDL Sicurezza, siano due momenti inscindibili di\nun'unica lotta. Solo rafforzando l'opposizione di classe al governo\nsar\u00e0 possibile potenziare la mobilitazione a sostegno delle masse\noppresse palestinesi; solo assumendo la lotta alla guerra,\nall'economia di guerra, al colonialismo e alla pulizia etnica in\ncorso in Palestina, sar\u00e0 possibile andare alla radice delle cause\ndei salari da fame, dei morti sul lavoro, dei rinnovi\ncontrattuali-bidone, delle leggi liberticide e repressive contro chi\nlotta.\n   </span>\n  </span>\n </p>\n <p align=\"justify\" class=\"western\" style=\"line-height: 100%; margin-bottom: 0cm;\">\n  <br/>\n </p>\n <p align=\"justify\" class=\"western\" style=\"line-height: 100%; margin-bottom: 0cm;\">\n  <span>\n   <span style=\"font-family: Aptos, serif;\">\n    Come Rete Libere/i di\nLottare, GPI e UDAP, facciamo appello a tutte le forze che in questi\nmesi sono state in piazza, mosse da una genuina avversione ai piani\ndi barbarie del capitalismo, perch\u00e9 queste due giornate vedano il\nrilancio di una mobilitazione unitaria e realmente di massa contro il\ngoverno della guerra e del DDL-1660, per porre fine al genocidio in\nPalestina e mettere in discussione dalle fondamenta questo sistema\nche si nutre della distruzione, dello sfruttamento e dell'oppressione\ndell'uomo sull'uomo.\n   </span>\n  </span>\n </p>\n <p align=\"justify\" class=\"western\" style=\"line-height: 100%; margin-bottom: 0cm;\">\n  <br/>\n </p>\n <p align=\"justify\" class=\"western\" style=\"line-height: 100%; margin-bottom: 0cm;\">\n  <span>\n   <span style=\"font-family: Aptos, serif;\">\n    Lavoriamo affinch\u00e9\nlo sciopero del 29 novembre abbia la massima forza, estensione ed\nefficacia.\n   </span>\n  </span>\n </p>\n <p align=\"justify\" class=\"western\" style=\"line-height: 100%; margin-bottom: 0cm;\">\n  <span>\n   <span style=\"font-family: Aptos, serif;\">\n    Sabato 30 novembre\ntutte/i a Roma, parco Schuster, ore 14, per fermare le guerre\nimperialiste, il genocidio, il DDL-1660, contro il governo Meloni,\nper l'unificazione delle resistenze di classe e anticoloniali nel\nmondo.\n   </span>\n  </span>\n </p>\n <p align=\"justify\" class=\"western\" style=\"line-height: 100%; margin-bottom: 0cm;\">\n  <br/>\n </p>\n <p align=\"center\" class=\"western\" style=\"line-height: 100%; margin-bottom: 0cm;\">\n  <span>\n   <span style=\"font-family: Liberation Sans, serif;\">\n    <span>\n     <b>\n      Rete\nLibere/i di lottare contro il DDL 1660 \u2013 GPI \u2013 UDAP\n     </b>\n    </span>\n   </span>\n  </span>\n </p>\n <p align=\"center\" class=\"western\" style=\"line-height: 100%; margin-bottom: 0cm;\">\n  <br/>\n </p>\n <p align=\"center\" class=\"western\" style=\"line-height: 100%; margin-bottom: 0cm;\">\n </p>\n <p align=\"justify\" class=\"western\" style=\"line-height: 100%; margin-bottom: 0cm;\">\n  <br/>\n </p>\n <p align=\"justify\" class=\"western\" style=\"line-height: 100%; margin-bottom: 0cm;\">\n </p>\n <div style=\"clear: both;\">\n </div>\n</div>", "pdf_content": "", "pdf_links": [], "description": "Abbiamo appoggiato sin dall'inizio l'appello per il 29-30 di UDAP/GPI per la  loro  partecipazione allo sciopero generale del 29 e di appel...", "author": ["maoist"], "source": "https://proletaricomunisti.blogspot.com/2024/11/pc-20-novembre-manifestazione-roma.html", "source_name": "proletari comunisti"}