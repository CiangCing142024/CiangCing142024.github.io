{"title": "pc 20 novembre - Valditara ministro fascio-patriarcale per piegare la scuola ai bisogni del Capitale. Cacciamo lui e tutta la fogna che \u00e8 al governo!", "published time": "2024-11-20T14:30:00+08:00", "images": ["https://blogger.googleusercontent.com/img/b/R29vZ2xl/AVvXsEjZBA0F_tv84KA8yW3qqDr4L7j-ZvQOs_a1tQQPP-uDEauBrJ36iHdEQTzEHAIE5ZrkP5PY2jtgau91ily6HRHOv67gK2JvKVLSKxFfBjuNY6IkImaXarzp99r3zhOfId5HqE_p9cZOGtE5UMCGjWCiv6xHXUiWQlZhFxYly8vhKVi4XuvsBWV1pi0iBJUD/s1536/Valditara-fascistato.jpeg", "https://blogger.googleusercontent.com/img/b/R29vZ2xl/AVvXsEhOszQmLaRHGbDiF9yZydDBwHB5aQwCCBrW09n0cF5zGDpPgcGzkhZQrHvZfheeYeAJ9bepCeffZGQKW6NYnZKH1v4CWiu6HECn8fLMbZYLgaWSiqfanW8dsEjavqGMdnGUw9xHY9cUxHsaHmnH6JiJiuL77H4v2hY4qjpzVYJrglAhLGQFFOHf7kz1cC12/s640/Valditara%20brucia.jpg"], "content": "<div class=\"post-body entry-content\" id=\"post-body-3547547099232044872\" itemprop=\"description articleBody\">\n <p>\n  <span>\n   <i>\n    da ORE12/Controinformazione rossoperaia del 19/11\n   </i>\n  </span>\n </p>\n <p>\n  <a href=\"https://blogger.googleusercontent.com/img/b/R29vZ2xl/AVvXsEjZBA0F_tv84KA8yW3qqDr4L7j-ZvQOs_a1tQQPP-uDEauBrJ36iHdEQTzEHAIE5ZrkP5PY2jtgau91ily6HRHOv67gK2JvKVLSKxFfBjuNY6IkImaXarzp99r3zhOfId5HqE_p9cZOGtE5UMCGjWCiv6xHXUiWQlZhFxYly8vhKVi4XuvsBWV1pi0iBJUD/s1536/Valditara-fascistato.jpeg\" style=\"clear: left; float: left; margin-bottom: 1em; margin-right: 1em; text-align: center;\">\n   <img border=\"0\" data-original-height=\"1536\" data-original-width=\"1535\" height=\"320\" src=\"https://blogger.googleusercontent.com/img/b/R29vZ2xl/AVvXsEjZBA0F_tv84KA8yW3qqDr4L7j-ZvQOs_a1tQQPP-uDEauBrJ36iHdEQTzEHAIE5ZrkP5PY2jtgau91ily6HRHOv67gK2JvKVLSKxFfBjuNY6IkImaXarzp99r3zhOfId5HqE_p9cZOGtE5UMCGjWCiv6xHXUiWQlZhFxYly8vhKVi4XuvsBWV1pi0iBJUD/s1536/Valditara-fascistato.jpeg\" srcset=\"https://blogger.googleusercontent.com/img/b/R29vZ2xl/AVvXsEjZBA0F_tv84KA8yW3qqDr4L7j-ZvQOs_a1tQQPP-uDEauBrJ36iHdEQTzEHAIE5ZrkP5PY2jtgau91ily6HRHOv67gK2JvKVLSKxFfBjuNY6IkImaXarzp99r3zhOfId5HqE_p9cZOGtE5UMCGjWCiv6xHXUiWQlZhFxYly8vhKVi4XuvsBWV1pi0iBJUD/s1536/Valditara-fascistato.jpeg\" width=\"320\"/>\n  </a>\n  Ma \u00e8 mai possibile che ministro dell'Istruzione debba essere\nValditara che porta avanti discorsi stupidi, da ignorante come minimo, e da\nfascista, da reazionario nella sostanza?\n </p>\n <p class=\"MsoNormal\">\n  Non ne perde una Valditara. In questi giorni sta facendo delle\ndichiarazioni che qualsiasi ragazzo, qualsiasi uomo non li farebbe neanche in\nun bar. E questo invece \u00e8 un ministro che detta i principi,\nle regole di insegnamento nelle scuole.\n  <o:p>\n  </o:p>\n </p>\n <p class=\"MsoNormal\">\n  L'ultima uscita \u00e8 stata a pochi giorni dal 25 novembre, la\nGiornata internazionale contro la violenza sulle donne, in cui Valditara, in occasione della celebrazione della Fondazione intestata a Giulia Cecchettin che il padre di Giulia ha voluto costruire, strumentalizzando in maniera veramente vergognosa il femminicidio di Giulia di un anno fa\n  <b>\n   ha fatto dichiarazioni oscene che hanno teso a sminuire, nascondere le violenze sessuali fatte dagli uomini italiani e bianchi e la realt\u00e0 di oppressione, di morte che \u00e8 la famiglia.\n  </b>\n </p>\n <p class=\"MsoNormal\">\n  Ha detto che in realt\u00e0 \"\n  <i>\n   le violenze sono legate a forme di\nmarginalit\u00e0 e di devianza discendenti\n  </i>\n  <i>\n   dall'immigrazione illegale\n  </i>\n  \". Quindi ha\nusato Giulia, che \u00e8 stata uccisa da un ragazzo italianissimo,- l'ha gridato anche in questa occasione la sorella - considerato \u201cbravo ragazzo\u201d, per\nattaccare in maniera razzista, stupida i migranti; calpestando cos\u00ec il ricordo di Giulia che invece\ndeve essere sempre presente, perch\u00e9 tante donne, ragazze - almeno 100 finora quest'anno - continuano ad essere uccise, e\n  <span>\n  </span>\n </p>\n <a name=\"more\">\n </a>\n per questo \u00e8 necessario non solo mantenere il ricordo\nma fare una battaglia quotidiana contro gli uomini che odiano le donne, contro questa\nguerra di bassa intensit\u00e0 contro le donne e che viene fatta nella\nstragrande maggioranza da uomini italiani. Una commissione d'inchiesta istituzionale ha documentato che nel 2022 il 78% dei femminicidi (ma oggi siamo arrivati al 90% dei femminicidi) viene commesso da\nuomini italiani, considerati o bravi padri, mariti di famiglia, o anche ben\nconosciuti dalle forze dell'ordine ma che possono tranquillamente andare in\ngiro ad uccidere le donne.\n <p>\n </p>\n <div style=\"text-align: left;\">\n  Ma un ministro, peggio dell'ultimo studente ripetente, bocciato\ntante volte, non dice questo ma dice che chi commette femminicidi sono tutti gli\nimmigrati.\n  <br/>\n  Come Salvini che l'altro giorno nella trasmissione \u201cOtto e mezzo\u201d di\nfronte a una contestazione sulla vicenda immigrati/Albania se n\u2019\u00e8 uscito dicendo: \u201cma\nvolete che questi vengano in Italia? E poi il giorno dopo questi immigrati stuprano,\nuccidono\u2026.\u201d.\n </div>\n <div style=\"text-align: left;\">\n  <span>\n   E la cosiddetta \"donna\" Meloni non ha detto una parola di presa di distanza, ma li ha avallati.\n  </span>\n </div>\n <p class=\"MsoNormal\">\n  Ma si pu\u00f2 avere un governo, dei ministri che dicono\nqueste stronzate?\n  <o:p>\n  </o:p>\n </p>\n <p class=\"MsoNormal\">\n  <a href=\"https://blogger.googleusercontent.com/img/b/R29vZ2xl/AVvXsEhOszQmLaRHGbDiF9yZydDBwHB5aQwCCBrW09n0cF5zGDpPgcGzkhZQrHvZfheeYeAJ9bepCeffZGQKW6NYnZKH1v4CWiu6HECn8fLMbZYLgaWSiqfanW8dsEjavqGMdnGUw9xHY9cUxHsaHmnH6JiJiuL77H4v2hY4qjpzVYJrglAhLGQFFOHf7kz1cC12/s640/Valditara%20brucia.jpg\" style=\"clear: left; float: left; margin-bottom: 1em; margin-right: 1em; text-align: center;\">\n   <img border=\"0\" data-original-height=\"360\" data-original-width=\"640\" height=\"225\" src=\"https://blogger.googleusercontent.com/img/b/R29vZ2xl/AVvXsEhOszQmLaRHGbDiF9yZydDBwHB5aQwCCBrW09n0cF5zGDpPgcGzkhZQrHvZfheeYeAJ9bepCeffZGQKW6NYnZKH1v4CWiu6HECn8fLMbZYLgaWSiqfanW8dsEjavqGMdnGUw9xHY9cUxHsaHmnH6JiJiuL77H4v2hY4qjpzVYJrglAhLGQFFOHf7kz1cC12/s640/Valditara%20brucia.jpg\" srcset=\"https://blogger.googleusercontent.com/img/b/R29vZ2xl/AVvXsEhOszQmLaRHGbDiF9yZydDBwHB5aQwCCBrW09n0cF5zGDpPgcGzkhZQrHvZfheeYeAJ9bepCeffZGQKW6NYnZKH1v4CWiu6HECn8fLMbZYLgaWSiqfanW8dsEjavqGMdnGUw9xHY9cUxHsaHmnH6JiJiuL77H4v2hY4qjpzVYJrglAhLGQFFOHf7kz1cC12/s640/Valditara%20brucia.jpg\" width=\"400\"/>\n  </a>\n  <b>\n   Valditara se ne deve andare immediatamente, non pu\u00f2 essere il\nministro dell'Istruzione!\n  </b>\n </p>\n <p class=\"MsoNormal\">\n  Invece Valditara va avanti. Ha detto poi che \"\n  <i>\n   il patriarcato \u00e8 finito\nnel 1975 con il diritto di famiglia che avrebbe sostituito la famiglia fondata\nsulla gerarchia, quella fondata sull'uguaglianza\".\n  </i>\n  <o:p>\n  </o:p>\n </p>\n <p class=\"MsoNormal\">\n  Anche qui che dovremmo dire, ma vai a leggerti i numeri! La\nmaggior parte dei femminicidi viene fatta nelle famiglie! Dove sarebbe questa\nuguaglianza!? E dovremmo dire a Valditara di andarsi a\nstudiare un po\u2019 di storia perch\u00e8 non capisce veramente niente! Non \u00e8 del sistema patriarcale della preistoria che si sta parlando, ma di atteggiamenti, concezioni, di pratiche\npatriarcali che tuttora sono presenti e che\n  <b>\n   proprio il moderno fascismo, che questo governo e questi ministri\nspandono a piene mani, sta modernizzando\n  </b>\n  , sviluppando un humus che riprende e porta oggi nella quotidianit\u00e0 idee e concezioni patriarcali\nche alimentano i femminicidi, gli stupri, oggi in reazione al fatto\nche le donne, le ragazze - pensiamo a uno degli ultimi femminicidi, quello di\nAurora - vogliono rompere i legami e, a fronte di queste decisioni, ecco che gli uomini che odiano le donne uccidono, \u00e8 una\nreazione di odio fascista che alimenta il patriarcalismo.\n </p>\n <p class=\"MsoNormal\">\n  Ma\u00a0questo ministro Valditara - ma \u00e8 imbarazzante chiamare \u201cministri\u201d\ncerta gentaglia - dovrebbe organizzare dei corsi nelle\nscuole di educazione sessuale, dei gruppi di discussione, di auto consapevolezza\ntra gli studenti delle superiore?\n  <b>\n   Ma per piacere! Cacciamolo!\n  </b>\n </p>\n <p class=\"MsoNormal\">\n  E c'\u00e8 anche altro. Valditara non sta facendo solo queste esternazioni sulla\nquestione dei femminicidi, degli immigrati, del patriarcato, ma in questi\ngiorni il ministero dell'Istruzione ha bandito un concorso per\n  <b>\n   promuovere tra\ngli studenti e le studentesse le forze armate, la guerra,\n  </b>\n  a pochi giorni dal 25\nnovembre.\n  <o:p>\n  </o:p>\n </p>\n <p class=\"MsoNormal\">\n  \u00c8 bene che anche chi crede ancora che dalla scuola debba\npartire l'educazione contro la violenza sessuale si renda conto che\nproprio dalla scuola,\n  <b>\n   da questa scuola\n  </b>\n  , invece,\n  <b>\n   parte l'esaltazione della\npeggiore violenza, quella delle guerre imperialiste e dell'esaltazione delle\nforze armate\n  </b>\n  , che mira a promuovere una cultura improntata alla guerra e al\nmilitarismo, con chiari richiami ad una educazione di stampo fascista. La\nproposta - basta leggere il bando di questo concorso - insiste sull'importanza\ndi valori come disciplina, gerarchia, addestramento militare, tutti valori di\nstampo fascista, introducendo elementi che sembrano voler normalizzare la\npreparazione al conflitto e l'obbedienza cieca come parte integrante della\nformazione dei cittadini.\n  <o:p>\n  </o:p>\n </p>\n <p class=\"MsoNormal\">\n  <b>\n   Da un lato usa i femminicidi per attaccare i migranti in\nmaniera squallida razzista, dall'altro porta nelle scuole l'esaltazione della\nguerra, delle forze armate che non \u00e8 che non abbia influenza e ricadute su idee\ne comportamenti sbagliati che ci sono anche tra i ragazzi.\n  </b>\n  <o:p>\n  </o:p>\n </p>\n <p class=\"MsoNormal\">\n  Una esaltazione nei ragazzi di uno spirito di sopraffazione,\ndi maschilismo, che verso le ragazze significa inevitabilmente idee e pratiche sessiste,\nfasciste, di possesso. Tra l'altro in una scuola in cui anche quotidianamente ci\nsono atteggiamenti maschilisti che per\u00f2 non vengono contrastati dalla maggior\nparte degli insegnanti e sicuramente non vengono contrastati dall'alto, da chi\ndirige il ministero dell'Istruzione, anzi, vengono incentivati.\n  <o:p>\n  </o:p>\n </p>\n <p class=\"MsoNormal\">\n  E siamo a pochi giorni dal 25 novembre - che altro dobbiamo sentire e vedere? Ma non si tratta\nchiaramente solo del 25 novembre, si tratta di tutti i giorni in cui non\npossiamo far passare queste concezioni marce, frutto di questo sistema del Capitale e frutto in particolare, oggi, di questo governo che esalta tutte le idee\ne le pratiche fasciste.\n  <o:p>\n  </o:p>\n </p>\n <p class=\"MsoNormal\">\n  Noi dobbiamo dire che questo ministro Valditara deve andare\nvia, che questo governo Meloni, da Salvini a Roccella, a tutti gli altri\nministri che sono uniti su queste concezioni devono andare via.\n  <b>\n   Questo governo\ndeve essere rovesciato\n  </b>\n  altrimenti se non c'\u00e8 questa lotta, se si cerca\nunicamente di migliorare questo sistema, i femminicidi continueranno, purtroppo\ncontinueranno.\n  <o:p>\n  </o:p>\n </p>\n <div style=\"clear: both;\">\n </div>\n</div>", "pdf_content": "", "pdf_links": [], "description": "da ORE12/Controinformazione rossoperaia del 19/11 Ma \u00e8 mai possibile che ministro dell'Istruzione debba essere Valditara che porta avanti di...", "author": ["prolcomra"], "source": "https://proletaricomunisti.blogspot.com/2024/11/pc-20-novembre-valditara-ministro.html", "source_name": "proletari comunisti"}