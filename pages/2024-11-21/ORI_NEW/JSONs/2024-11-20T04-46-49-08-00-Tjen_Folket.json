{"published time": "2024-11-20T04:46:49+08:00", "images": ["https://tjen-folket.no/wp-content/uploads/2024/11/valgnatt2021-listhaug.jpg"], "content": "<div class=\"overlay-media parallax\">\n <img alt=\"\" class=\"jarallax-img\" decoding=\"async\" fetchpriority=\"high\" height=\"681\" sizes=\"(max-width: 1023px) 100vw, 1023px\" src=\"https://tjen-folket.no/wp-content/uploads/2024/11/valgnatt2021-listhaug.jpg\" srcset=\"https://tjen-folket.no/wp-content/uploads/2024/11/valgnatt2021-listhaug.jpg\" width=\"1023\"/>\n</div>\n<section class=\"entry-content\">\n <p>\n </p>\n <p>\n  <em>\n   Bilde: Fra venstre, Erna Solberg (H), Sylvi Listhaug (Frp) og Guri Melby (V), valgnatt 2021. Opphavsperson: Benjamin A. Ward/Stortinget. Creative Commons lisens.\n  </em>\n </p>\n <p>\n  Av en kommentator for Tjen Folket Media.\n </p>\n <hr class=\"wp-block-separator has-css-opacity\"/>\n <p class=\"has-vivid-red-color has-secondary-background-color has-text-color has-background\">\n  Dette er en kronikk. Analyse og standpunkt er kommentatorens egen, og samsvarer ikke n\u00f8dvendigvis med Tjen Folket Medias linje.\n </p>\n <p>\n  <strong>\n   Regjeringen til Jonas Gahr St\u00f8re fortsetter \u00e5 v\u00e6re sv\u00e6rt upopul\u00e6r. Arbeiderpartiet er tredje st\u00f8rste parti p\u00e5 flere m\u00e5linger, bak H\u00f8yre og Fremskrittspartiet (Frp), og p\u00e5 en ny m\u00e5ling er Frp st\u00f8rre enn de to regjeringspartiene til sammen.\n  </strong>\n </p>\n <p>\n  Det er ikke f\u00f8rste gang Frp er st\u00f8rste parti i m\u00e5linger, men man m\u00e5 tilbake til 2010 for \u00e5 finne like gode m\u00e5linger for partiet. Det er partiets beste m\u00e5ling p\u00e5 14 \u00e5r. Det er ogs\u00e5 et historisk sus over at Arbeiderpartiet (Ap) i flere m\u00e5linger i 2024 m\u00e5 se seg sl\u00e5tt av b\u00e5de H\u00f8yre og Frp, og at viktige velgerbastioner for Ap, som Finnmark og Innlandet, n\u00e5 kapres i st\u00f8rre grad av Frp. Sistnevnte et direkte resultat av de kraftfulle protestene mot flere skolenedleggelser.\n </p>\n <p>\n  Den nye m\u00e5lingen for NRK og Aftenposten viser at Frp n\u00e5 har st\u00f8rre oppslutning enn Ap og Sp til sammen. Frp f\u00e5r 25,3 prosent, H\u00f8yre 21 og Arbeiderpartiet 17,5. Senterpartiet fikk bare 5,4 prosent st\u00f8tte i denne m\u00e5lingen \u2013 omtrent det samme som partiet R\u00f8dt (5,3).\n </p>\n <p>\n  Alt tyder n\u00e5 p\u00e5 en ny regjering etter valget i 2024, ledet av enten H\u00f8yre eller Frp. Selv om Frp blir st\u00f8rste parti, kan Solberg likevel bli statsminister om den nye regjeringen blir avhengig av Venstre eller KrF \u2013 eller begge. Selv om de to partiene har rent flertall i den nevnte m\u00e5lingen, er det slett ikke sikkert at dette blir valgresultatet.\n </p>\n <h3 class=\"wp-block-heading\">\n  <strong>\n   Internasjonale tendenser\n  </strong>\n </h3>\n <p>\n  Denne utviklingen viser nok en gang at Arbeiderpartiet er i krise. Dette er en del av den allmenne krisa i det europeiske sosialdemokratiet \u2013 en utvikling som har p\u00e5g\u00e5tt siden 1970-tallet. Sosialdemokratiets sosiale grunnlag er i ferd med \u00e5 forvitre, ved at grepet om fagorganiserte arbeidere l\u00f8sner mer og mer. Utviklingen som viser seg p\u00e5 disse partim\u00e5lingene er dessuten uttrykk for andre internasjonale tendenser.\n </p>\n <p>\n  For det f\u00f8rste ser vi en klar tendens til fremgang for \u00abdet nye h\u00f8yre\u00bb. Italias statsminister Giorgia Meloni leder partiet Italias Br\u00f8dre, som er en direkte arvtager til det fascistiske MSI, med bakgrunn i Mussolinis bevegelse. Franske Marine Le Pen fra Nasjonal Front har ved de siste presidentvalgene v\u00e6rt en reell utfordrer til Macron. Donald Trump har vunnet sitt andre presidentvalg, og kommer tilbake som president i 2025. Fellestrekkene for \u00abdet nye h\u00f8yre\u00bb er at de i form skiller seg noe fra de etablerte konservative partiene og at profilerer seg sterkt mot innvandring og som forsvarere av s\u00e5kalt \u00abtradisjonelle\u00bb verdier, som kristendom, abortmotstand eller nasjonalisme. At Frp kaller seg et liberalistisk parti og fors\u00f8ker \u00e5 distansere seg fra liknende partier i andre land, er et lite vesentlig s\u00e6rtrekk. Innvandringsmotstanden og forsvaret av \u00abnorske verdier\u00bb i m\u00f8te med innvandring og s\u00e6rlig muslimer, st\u00e5r sv\u00e6rt sterkt i Frp.\n </p>\n <p>\n  For det andre ser vi en klar tendens til store og raske velgerbevegelser. Velgere er mindre lojale mot partiene. Unders\u00f8kelser i Danmark viser at 53 prosent av velgerne byttet parti og 66 prosent av velgerne var i tvil da valgkampen startet. Velgerne har heller aldri v\u00e6rt mer opptatt av partilederen enn i dag. Valgforskere og kommentatorer skildrer en utvikling hvor partiene blir varemerker som tegnes av en partileder, mer enn ideologiske bastioner. Kommentator Sofie Agl\u00e9n i NRK sier at Norge har en tendens til \u00e5 \u00abdilte etter\u00bb Danmark i sin politiske utvikling, og sp\u00e5r at denne tendensen vil bli sterkere i Norge ogs\u00e5 i \u00e5rene som kommer.\n </p>\n <p>\n  For det tredje, og mer grunnleggende enn de to andre tendensene: Misn\u00f8yen vokser seg stadig sterkere blant massene. Siden 1970-tallet har de sykliske \u00f8konomiske krisene med 8-12 \u00e5rs mellomrom blitt dypere og dypere. Den hittil mest alvorlige krisa br\u00f8t ut i 2020, parallelt med koronapandemien. De \u00f8konomiske krisene kaster jevnlig nye mennesker ut i personlig ruin, og den synkende produktivitetsveksten tvinger politikere til stadig nye kutt i velferden. Dette gj\u00f8r det umulig \u00e5 f\u00f8re en \u00abpopul\u00e6r\u00bb politikk, i det minste i lengden. Dermed vil velgerne skuffes, p\u00e5 nytt og p\u00e5 nytt. Frustrasjonen \u00f8ker, og samtidig som det er en tendens til at flere slutter \u00e5 delta i valg, vil de som fortsatt deltar velge stadig nye partier i frustrasjon over at de gamle partiene ikke gj\u00f8r livene deres bedre.\n </p>\n <h3 class=\"wp-block-heading\">\n  <strong>\n   Politisk krise under utvikling\n  </strong>\n </h3>\n <p>\n  Vi ser p\u00e5 disse tendensene som uttrykk for den stadig dypere krisen i det borgerlige parlamentariske demokratiet. Den allmenne krisen i imperialismen sl\u00e5r ut i politisk krise. De borgerlige politikerne har ingen varige l\u00f8sninger p\u00e5 denne krisen. En allmenn krise i alle samfunnets sf\u00e6rer, kan ikke l\u00f8ses med noen politiske grep. Politikernes virksomhet reduseres til \u00e5 administrere kutt og skatte\u00f8kninger. De m\u00e5 skyve stadig flere byrder over p\u00e5 massene, og for \u00e5 tvinge dette gjennom ser de seg n\u00f8dt til \u00e5 underminere ytringsfriheten og andre demokratiske rettigheter, og til \u00e5 samle stadig mer makt hos ut\u00f8vende myndigheter.\n </p>\n <p>\n  St\u00f8res mange soloutspill, og Solbergregjeringens innf\u00f8ring av nye unntaksbestemmelser, er uttrykk nettopp for det sistnevnte \u00abgrepet\u00bb. Krisene krever resolutt handling fra myndighetene, og med stadig mindre lojale velgere og stadig mer misn\u00f8ye fra massene, m\u00e5 regjeringer og statsministre samle mer makt i sine egne hender, for \u00e5 tvinge gjennom upopul\u00e6re tiltak. For \u00e5 bevare et skinn av legitimitet, m\u00e5 de skremme eller lure velgere til urnene. Skremsler om \u00abet demokrati i fare\u00bb, \u00abmasseinnvandring\u00bb, \u00abkriminalitetsb\u00f8lge\u00bb og \u00abPutins krig\u00bb, har som form\u00e5l \u00e5 mobilisere velgere gjennom sjokk-metoder. I tillegg til sjokk og skremsler m\u00e5 politikerne, om de befinner seg til \u00abh\u00f8yre\u00bb eller \u00abvenstre\u00bb, appellere til \u00abidentitet\u00bb \u2013 kj\u00f8nn, hudfarge, seksualitet, religion eller \u00abnorske verdier\u00bb.\n </p>\n <p>\n  Til tross for den harde retorikken, vil de ulike borgerlige partiene i grove trekke f\u00f8re den samme politikken. En ny regjering vil fortsette kuttene i velferden som dagens regjering er i ferd med \u00e5 gjennomf\u00f8re. Dermed vil de ogs\u00e5 provosere frem \u00f8kt motstand fra massene, og uten Arbeiderpartiet i regjering vil fagbevegelsen, s\u00e6rlig LO, opptre mindre \u00abansvarlig\u00bb. Dermed er det all grunn til \u00e5 tro at folkelige protester og sosial uro vil \u00f8ke enda mer om Listhaug og Solberg gj\u00f8r comeback i september 2025, etter bare fire \u00e5r ute av regjering.\n </p>\n <p>\n  <strong>\n   Les ogs\u00e5:\n  </strong>\n </p>\n <figure class=\"wp-block-embed is-type-wp-embed is-provider-tjen-folket-media wp-block-embed-tjen-folket-media\">\n  <div class=\"wp-block-embed__wrapper\">\n   <blockquote class=\"wp-embedded-content\" data-secret=\"at8n50BwOX\" style=\"display: none;\">\n    <a href=\"https://tjen-folket.no/2023/11/07/om-habilitetssakene-forratnelse-og-politisk-krise/\">\n     Om habilitetssakene, forr\u00e5tnelse og politisk krise\n    </a>\n   </blockquote>\n   <iframe class=\"wp-embedded-content\" data-secret=\"at8n50BwOX\" frameborder=\"0\" height=\"278\" marginheight=\"0\" marginwidth=\"0\" sandbox=\"allow-scripts\" scrolling=\"no\" security=\"restricted\" src=\"https://tjen-folket.no/2023/11/07/om-habilitetssakene-forratnelse-og-politisk-krise/embed/#?secret=6dp3rc5gNg#?secret=at8n50BwOX\" title=\"\u00abOm habilitetssakene, forr\u00e5tnelse og politisk krise\u00bb \u2014 Tjen Folket Media\" width=\"600\">\n   </iframe>\n  </div>\n </figure>\n <figure class=\"wp-block-embed is-type-wp-embed is-provider-tjen-folket-media wp-block-embed-tjen-folket-media\">\n  <div class=\"wp-block-embed__wrapper\">\n   <blockquote class=\"wp-embedded-content\" data-secret=\"K6qzDNbOiR\" style=\"display: none;\">\n    <a href=\"https://tjen-folket.no/2024/09/19/den-politiske-situasjonen-i-norge-i-dag/\">\n     Den politiske situasjonen i Norge i dag\n    </a>\n   </blockquote>\n   <iframe class=\"wp-embedded-content\" data-secret=\"K6qzDNbOiR\" frameborder=\"0\" height=\"255\" marginheight=\"0\" marginwidth=\"0\" sandbox=\"allow-scripts\" scrolling=\"no\" security=\"restricted\" src=\"https://tjen-folket.no/2024/09/19/den-politiske-situasjonen-i-norge-i-dag/embed/#?secret=8taTSlVLZq#?secret=K6qzDNbOiR\" title=\"\u00abDen politiske situasjonen i Norge i dag\u00bb \u2014 Tjen Folket Media\" width=\"600\">\n   </iframe>\n  </div>\n </figure>\n <figure class=\"wp-block-embed is-type-wp-embed is-provider-tjen-folket-media wp-block-embed-tjen-folket-media\">\n  <div class=\"wp-block-embed__wrapper\">\n   <blockquote class=\"wp-embedded-content\" data-secret=\"ZGUrfR3g3Y\" style=\"display: none;\">\n    <a href=\"https://tjen-folket.no/2024/04/08/danmark-regjeringen-i-krise/\">\n     Danmark: Regjeringen i krise\n    </a>\n   </blockquote>\n   <iframe class=\"wp-embedded-content\" data-secret=\"ZGUrfR3g3Y\" frameborder=\"0\" height=\"254\" loading=\"lazy\" marginheight=\"0\" marginwidth=\"0\" sandbox=\"allow-scripts\" scrolling=\"no\" security=\"restricted\" src=\"https://tjen-folket.no/2024/04/08/danmark-regjeringen-i-krise/embed/#?secret=VdLgGmWeEs#?secret=ZGUrfR3g3Y\" title=\"\u00abDanmark: Regjeringen i krise\u00bb \u2014 Tjen Folket Media\" width=\"600\">\n   </iframe>\n  </div>\n </figure>\n <figure class=\"wp-block-embed is-type-wp-embed is-provider-tjen-folket-media wp-block-embed-tjen-folket-media\">\n  <div class=\"wp-block-embed__wrapper\">\n   <blockquote class=\"wp-embedded-content\" data-secret=\"Wv5Ro7LVDV\" style=\"display: none;\">\n    <a href=\"https://tjen-folket.no/2023/08/10/om-den-politiske-situasjonen-i-norge-i-dag/\">\n     Om den politiske situasjonen i Norge i dag\n    </a>\n   </blockquote>\n   <iframe class=\"wp-embedded-content\" data-secret=\"Wv5Ro7LVDV\" frameborder=\"0\" height=\"255\" loading=\"lazy\" marginheight=\"0\" marginwidth=\"0\" sandbox=\"allow-scripts\" scrolling=\"no\" security=\"restricted\" src=\"https://tjen-folket.no/2023/08/10/om-den-politiske-situasjonen-i-norge-i-dag/embed/#?secret=O7eMLwpyWI#?secret=Wv5Ro7LVDV\" title=\"\u00abOm den politiske situasjonen i Norge i dag\u00bb \u2014 Tjen Folket Media\" width=\"600\">\n   </iframe>\n  </div>\n </figure>\n <figure class=\"wp-block-embed is-type-wp-embed is-provider-tjen-folket-media wp-block-embed-tjen-folket-media\">\n  <div class=\"wp-block-embed__wrapper\">\n   <blockquote class=\"wp-embedded-content\" data-secret=\"kUS8vH14qC\" style=\"display: none;\">\n    <a href=\"https://tjen-folket.no/2022/09/26/italia-nok-et-valg-i-krisetider/\">\n     Italia: Nok et valg i krisetider\n    </a>\n   </blockquote>\n   <iframe class=\"wp-embedded-content\" data-secret=\"kUS8vH14qC\" frameborder=\"0\" height=\"249\" loading=\"lazy\" marginheight=\"0\" marginwidth=\"0\" sandbox=\"allow-scripts\" scrolling=\"no\" security=\"restricted\" src=\"https://tjen-folket.no/2022/09/26/italia-nok-et-valg-i-krisetider/embed/#?secret=gdUHanhAKK#?secret=kUS8vH14qC\" title=\"\u00abItalia: Nok et valg i krisetider\u00bb \u2014 Tjen Folket Media\" width=\"600\">\n   </iframe>\n  </div>\n </figure>\n <figure class=\"wp-block-embed is-type-wp-embed is-provider-tjen-folket-media wp-block-embed-tjen-folket-media\">\n  <div class=\"wp-block-embed__wrapper\">\n   <blockquote class=\"wp-embedded-content\" data-secret=\"0TQZMbPe5M\" style=\"display: none;\">\n    <a href=\"https://tjen-folket.no/2022/01/13/politiske-perspektiver-for-norge-en-analyse-av-hurdalsplattformen/\">\n     Politiske perspektiver for Norge \u2013 En analyse av Hurdalsplattformen\n    </a>\n   </blockquote>\n   <iframe class=\"wp-embedded-content\" data-secret=\"0TQZMbPe5M\" frameborder=\"0\" height=\"265\" loading=\"lazy\" marginheight=\"0\" marginwidth=\"0\" sandbox=\"allow-scripts\" scrolling=\"no\" security=\"restricted\" src=\"https://tjen-folket.no/2022/01/13/politiske-perspektiver-for-norge-en-analyse-av-hurdalsplattformen/embed/#?secret=5ZZ5x3EkD4#?secret=0TQZMbPe5M\" title=\"\u00abPolitiske perspektiver for Norge \u2013 En analyse av Hurdalsplattformen\u00bb \u2014 Tjen Folket Media\" width=\"600\">\n   </iframe>\n  </div>\n </figure>\n <figure class=\"wp-block-embed is-type-wp-embed is-provider-tjen-folket-media wp-block-embed-tjen-folket-media\">\n  <div class=\"wp-block-embed__wrapper\">\n   <blockquote class=\"wp-embedded-content\" data-secret=\"dtFBbD2Sja\" style=\"display: none;\">\n    <a href=\"https://tjen-folket.no/2021/01/21/kort-om-den-partipolitiske-utviklingen-i-norge/\">\n     Kort om den partipolitiske utviklingen i Norge\n    </a>\n   </blockquote>\n   <iframe class=\"wp-embedded-content\" data-secret=\"dtFBbD2Sja\" frameborder=\"0\" height=\"236\" loading=\"lazy\" marginheight=\"0\" marginwidth=\"0\" sandbox=\"allow-scripts\" scrolling=\"no\" security=\"restricted\" src=\"https://tjen-folket.no/2021/01/21/kort-om-den-partipolitiske-utviklingen-i-norge/embed/#?secret=nQHyAUy1za#?secret=dtFBbD2Sja\" title=\"\u00abKort om den partipolitiske utviklingen i Norge\u00bb \u2014 Tjen Folket Media\" width=\"600\">\n   </iframe>\n  </div>\n </figure>\n <figure class=\"wp-block-embed is-type-wp-embed is-provider-tjen-folket-media wp-block-embed-tjen-folket-media\">\n  <div class=\"wp-block-embed__wrapper\">\n   <blockquote class=\"wp-embedded-content\" data-secret=\"zz3gaS4V1G\" style=\"display: none;\">\n    <a href=\"https://tjen-folket.no/2019/06/12/sosialdemokratenes-tur-og-mulig-norsk-regjeringskrise/\">\n     Sosialdemokratenes tur og mulig norsk regjeringskrise\n    </a>\n   </blockquote>\n   <iframe class=\"wp-embedded-content\" data-secret=\"zz3gaS4V1G\" frameborder=\"0\" height=\"592\" loading=\"lazy\" marginheight=\"0\" marginwidth=\"0\" sandbox=\"allow-scripts\" scrolling=\"no\" security=\"restricted\" src=\"https://tjen-folket.no/2019/06/12/sosialdemokratenes-tur-og-mulig-norsk-regjeringskrise/embed/#?secret=i4S3QqARya#?secret=zz3gaS4V1G\" title=\"\u00abSosialdemokratenes tur og mulig norsk regjeringskrise\u00bb \u2014 Tjen Folket Media\" width=\"600\">\n   </iframe>\n  </div>\n </figure>\n <p>\n  <strong>\n   Referanser:\n  </strong>\n  <br/>\n  <a href=\"https://www.nrk.no/ytring/politiske-jordskjelv-er-den-nye-normalen-1.17124396\">\n   Politiske jordskjelv er den nye normalen \u2013 Ytring\n  </a>\n  <br/>\n  <a href=\"https://www.nrk.no/norge/ny-maling_-na-er-ogsa-frp-storre-enn-ap-1.16836546\">\n   Ny m\u00e5ling: N\u00e5 er ogs\u00e5 Frp st\u00f8rre enn Ap \u2013 NRK Norge\n  </a>\n  <br/>\n  <a href=\"https://www.nrk.no/tromsogfinnmark/maling_-frp-suverent-storst-i-finnmark-_-kan-fa-to-pa-stortinget-1.17119350\">\n   Frp-skred i Finnmark: \u2013 Velgerne er lei av dyrtid og sl\u00f8sing med skattepenger\n  </a>\n  <br/>\n  <a href=\"https://www.nrk.no/ytring/frps-overbevisende-vekst-1.17094303\">\n   Frps overbevisende vekst \u2013 Ytring\n  </a>\n  <br/>\n  <a href=\"https://www.dagbladet.no/studio/nyhetsstudio/687?post=173498\">\n   Nyhetsstudio \u2013 Frp er Norges st\u00f8rste parti i ny m\u00e5ling\n  </a>\n  <br/>\n  <a href=\"https://www.vg.no/nyheter/i/jQrv4o/frp-er-norges-stoerste-parti-i-ny-maaling\">\n   Frp er Norges st\u00f8rste parti i ny m\u00e5ling\n  </a>\n  <br/>\n  <a href=\"https://www.aftenposten.no/norge/politikk/i/5Eop86/frp-er-norges-stoerste-parti-paa-ny-maaling-stor-fremgang-i-alle-aldersgrupper?utm_source=sdrn%3Avg%3Aarticle%3AjQrv4o\">\n   N\u00e5 er Frp Norges st\u00f8rste parti: \u2013 Misn\u00f8yen sitter sterkt i folk n\u00e5\n  </a>\n </p>\n</section>", "source": "https://tjen-folket.no/2024/11/19/regjeringen-stadig-upopulaer-frp-storst-i-malingene/", "type": "article", "title": "Regjeringen stadig upopul\u00e6r \u2013 Frp st\u00f8rst i m\u00e5lingene", "description": "Bilde: Fra venstre, Erna Solberg (H), Sylvi Listhaug (Frp) og Guri Melby (V), valgnatt 2021. Opphavsperson: Benjamin A. Ward/Stortinget. Creative Commons lisens. Regjeringen til Jonas Gahr St\u00f8re fo\u2026", "modified time": "2024-11-19T20:46:50+00:00", "author": ["Tjen Folket Media"], "categories": ["Nyheter"], "source_name": "Tjen Folket"}