<html><body>
<div class='article'>
<div class='title'><h1>Σχετικά καλή μαζικότητα είχε η συγκέντρωση και η πορεία στην Ηγουμενίτσα</h1></div>
<hr/>
<div class='metadata'>
<meta property="author" content="Αντίσταση στις γειτονιές!"/>
<meta property="description" content=""/>
<meta property="labels" content="εργαζομενοι, ηγουμενιτσα"/>
<meta property="published_time" content="2024-11-21T01:30:00+08:00"/>
<meta property="images" content="https://blogger.googleusercontent.com/img/b/R29vZ2xl/AVvXsEiVdTIkQ_c19wvBv2tHl02Nw8MGce7sbDWxC-qDoP24bCmVr_sPnUd8PIMTGiWS9fuqACRM_MBMmXir3nRFqkOGX_cq6vk38EM9RJryiKgOEhtPT1wZo0Lm1a2bGSSgRp05_kvir7MlGInFtewRL5ym74v4RimjqaqLVXKvXbyY1aJEKzkDAYFj0WLfOApB/s2048/Messenger_creation_3BF32BDB-C2A9-43AE-A3F6-FE452BA3C1A7.jpeg"/>
Author: Αντίσταση στις γειτονιές!
<br>
Description: 
<br>
Labels: εργαζομενοι, ηγουμενιτσα
<br>
Published Time: 2024-11-21T01:30:00+08:00
<br>
Images: <a href="https://blogger.googleusercontent.com/img/b/R29vZ2xl/AVvXsEiVdTIkQ_c19wvBv2tHl02Nw8MGce7sbDWxC-qDoP24bCmVr_sPnUd8PIMTGiWS9fuqACRM_MBMmXir3nRFqkOGX_cq6vk38EM9RJryiKgOEhtPT1wZo0Lm1a2bGSSgRp05_kvir7MlGInFtewRL5ym74v4RimjqaqLVXKvXbyY1aJEKzkDAYFj0WLfOApB/s2048/Messenger_creation_3BF32BDB-C2A9-43AE-A3F6-FE452BA3C1A7.jpeg">000000.jpeg</a>
</div>
<div class='content'>
<div class="post-body entry-content" id="post-body-7649066038936649083" itemprop="description articleBody">
 <p>
 </p>
 <div class="separator" style="clear: both; text-align: center;">
  <a href="https://blogger.googleusercontent.com/img/b/R29vZ2xl/AVvXsEiVdTIkQ_c19wvBv2tHl02Nw8MGce7sbDWxC-qDoP24bCmVr_sPnUd8PIMTGiWS9fuqACRM_MBMmXir3nRFqkOGX_cq6vk38EM9RJryiKgOEhtPT1wZo0Lm1a2bGSSgRp05_kvir7MlGInFtewRL5ym74v4RimjqaqLVXKvXbyY1aJEKzkDAYFj0WLfOApB/s2048/Messenger_creation_3BF32BDB-C2A9-43AE-A3F6-FE452BA3C1A7.jpeg" imageanchor="1" style="margin-left: 1em; margin-right: 1em;">
   <img border="0" data-original-height="1536" data-original-width="2048" height="300" src="https://blogger.googleusercontent.com/img/b/R29vZ2xl/AVvXsEiVdTIkQ_c19wvBv2tHl02Nw8MGce7sbDWxC-qDoP24bCmVr_sPnUd8PIMTGiWS9fuqACRM_MBMmXir3nRFqkOGX_cq6vk38EM9RJryiKgOEhtPT1wZo0Lm1a2bGSSgRp05_kvir7MlGInFtewRL5ym74v4RimjqaqLVXKvXbyY1aJEKzkDAYFj0WLfOApB/s2048/Messenger_creation_3BF32BDB-C2A9-43AE-A3F6-FE452BA3C1A7.jpeg" srcset="https://blogger.googleusercontent.com/img/b/R29vZ2xl/AVvXsEiVdTIkQ_c19wvBv2tHl02Nw8MGce7sbDWxC-qDoP24bCmVr_sPnUd8PIMTGiWS9fuqACRM_MBMmXir3nRFqkOGX_cq6vk38EM9RJryiKgOEhtPT1wZo0Lm1a2bGSSgRp05_kvir7MlGInFtewRL5ym74v4RimjqaqLVXKvXbyY1aJEKzkDAYFj0WLfOApB/s2048/Messenger_creation_3BF32BDB-C2A9-43AE-A3F6-FE452BA3C1A7.jpeg" width="400"/>
  </a>
 </div>
 <br/>
 Σχεδόν 200 εργαζόμενοι/ες, άνεργοι, αγρότες και συνταξιούχοι μαζεύτηκαν στην κεντρική πλατεία της πόλης και έδωσαν το παρών για να εκφράσουν την αντίθεσή τους στην πολιτική που σαρώνει δικαιώματα και κατακτήσεις. Στη συγκέντρωση συμμετείχαν σωματεία της δύναμης του Ε.Κ., (εργαζόμενων στις ιχθυοκαλλιέργειες, στον επισιτισμό, σωματείο οικοδόμων,) αλλά και του δημοσίου (ΕΛΜΕ, ΣΕΠΕ, ΟΤΑ). Με πανό και μπλοκ συμμετείχαν επίσης και η ΤΑΞΙΚΗ ΠΟΡΕΙΑ, η ΕΡΓΑΣ και η ΑΝΤΑΡΣΥΑ. Υπήρχαν όμως και αρκετές απουσίες, όπως του σωματείου εργαζομένων στο νοσοκομείο Φιλιατών, που παρά τις προσπάθειες και τις προτάσεις της Ταξικής Πορείας Υγειονομικών να υπάρξει μέσα από συνέλευση, κάλεσμα και συμμετοχή του σωματείου στην απεργιακή συγκέντρωση, απέφυγαν ακόμα και τη σύγκληση ΔΣ, με διάφορα προσχήματα.
 <p>
 </p>
 <p>
  Τις προηγούμενες μέρες κλιμάκιο της Ταξικής Πορείας  παρέμβηκε με  προκήρυξη, αφίσα και πανό  σε εργασιακούς χώρους (Δημαρχείο, Υπηρεσίες του Δήμου, Βρεφονηπιακοί σταθμοί, Νοσοκομείο, Τράπεζες, Τελωνείο, Εφορία ) συζητώντας με εργαζόμενους και καλώντας σε μαζική συμμετοχή στην απεργία. Ανάλογη παρέμβαση έγινε και από τις Αγωνιστικές Κινήσεις Εκπαιδευτικών σε σχολεία.
 </p>
 <p>
  Αξίζει να αναφερθεί ότι και στην Ηγουμενίτσα ήρθε το κύμα των διώξεων των εκπαιδευτικών, με την παραπομπή 2 τουλάχιστον εκπαιδευτικών σε πειθαρχικό, συμπληρώνοντας τη γενική εικόνα ανά την Ελλάδα. Στο πλαίσιο αυτό τουλάχιστον προκλητική ήταν η αναφορά του Ε.Κ. (ΠΑΜΕ) στη συγκέντρωση για έκδοση ψηφίσματος αλληλεγγύης εστιάζοντας μόνο στην περίπτωση του εκπαιδευτικού που προέρχεται από τον χώρο του ...εξαφανίζοντας όλες τις άλλες διώξεις! Από την πρώτη στιγμή η Πρωτοβουλία Θεσπρωτίας Ενάντια στις συνδικαλιστικές διώξεις-απολύσεις ανέδειξε το σοβαρό αυτό ζήτημα και παρεμβαίνοντας στη συγκέντρωση της ΕΛΜΕ στη ΔΙΔΕ που έγινε για τη δίωξη του συναδέλφου λίγες μέρες πριν την απεργία, τόνισε με την ανακοίνωση, τα συνθήματα και την τοποθέτησή της - κόντρα στο κλίμα θριαμβολογίας - την ανάγκη οι συγκεντρώσεις να συνεχιστούν, να πλατύνουν και να μαζικοποιηθούν για να παρθούν πίσω ΟΛΕΣ ΟΙ ΔΙΩΞΕΙΣ!
 </p>
 <div style="clear: both;">
 </div>
</div>
</div>


<div class='source'><p>Source: <a href="https://antigeitonies3.blogspot.com/2024/11/blog-post_54.html">https://antigeitonies3.blogspot.com/2024/11/blog-post_54.html</a></p></div>
</div>
</body></html>