<html><body>
<div class='article'>
<div class='title'><h1>pc 20 novembre -  Gaza “Li hanno uccisi senza che muovessero un muscolo”:</h1></div>
<hr/>
<div class='metadata'>
<meta property="author" content="maoist"/>
<meta property="description" content="Esecuzioni sommarie, fame e sfollamenti forzati da parte dell’esercito israeliano nel Nord di Gaza Territorio Palestinese – L’Osservatorio E..."/>
<meta property="published_time" content="2024-11-21T02:50:00+08:00"/>
<meta property="images" content=""/>
Author: maoist
<br>
Description: Esecuzioni sommarie, fame e sfollamenti forzati da parte dell’esercito israeliano nel Nord di Gaza Territorio Palestinese – L’Osservatorio E...
<br>
Published Time: 2024-11-21T02:50:00+08:00
<br>
Images: 
</div>
<div class='content'>
<div class="post-body entry-content" id="post-body-4916807069805966098" itemprop="description articleBody">
 <b>
  <span>
   Esecuzioni sommarie, fame e sfollamenti forzati da parte dell’esercito israeliano nel Nord di Gaza
  </span>
 </b>
 <br/>
 <p>
  Territorio Palestinese – L’Osservatorio Euro-Mediterraneo ha 
documentato decine di uccisioni deliberate e nuove esecuzioni sommarie 
effettuate dalle Forze di Occupazione Israeliane contro numerosi civili 
nel Nord di Gaza.
 </p>
 <p>
  Queste azioni fanno parte della recrudescenza in corso e del quadro 
più ampio del Genocidio perpetrato contro i palestinesi per oltre 13 
mesi.
 </p>
 <p>
  Negli ultimi 43 giorni, l’esercito israeliano ha condotto la sua 
terza incursione e offensiva militare contro il Nord di Gaza e i suoi 
residenti, commettendo orribili atrocità. Tra queste, l’uccidere e il 
terrorizzare i civili obbligandoli a lasciare le loro case con la forza e
 sfollandoli al di fuori della provincia settentrionale di Gaza. Ciò 
costituisce uno dei più grandi casi di sfollamento forzato nella storia 
moderna.
 </p>
 <p>
  Tra le numerose atrocità commesse dalle forze israeliane, che vanno 
dal bombardamento di case con residenti all’interno, alle Uccisioni di 
Massa di civili sfollati nei rifugi e al bombardamento di raduni e 
veicoli, la squadra sul campo dell’Osservatorio Euro-Mediterraneo ha 
documentato strazianti episodi di uccisioni sommarie ed esecuzioni 
extragiudiziali di civili da parte di soldati israeliani, eseguite senza
 alcuna giustificazione.
 </p>
 <p>
  È stata documentata l’uccisione di Khaled Mustafa Ismail Al-Shafai, 
58 anni, e del suo figlio maggiore Ibrahim, di 21, da parte delle forze 
israeliane. Sono stati assassinati all’interno della loro casa a Beit 
Lahia di fronte alla loro famiglia mercoledì 13 novembre 2024.
  <span>
  </span>
 </p>
 <a name="more">
 </a>
 <p>
 </p>
 <p>
  Tamam Abdel Maqadmeh, 61 anni, un residente di Beit Lahia, ha 
condiviso i dettagli strazianti del crimine con il personale 
dell’Osservatorio Euro-Mediterraneo.
 </p>
 <p>
  “Le condizioni sono peggiorate in Viale Al-Shemaa a Beit Lahia, a 
causa dei bombardamenti dell’artiglieria pesante e dell’Aviazione. Di 
conseguenza, ci siamo trasferiti dalla nostra casa vicino alla clinica 
Al-Shemaa alla zona di Abbas Kilani nel mezzo di Viale Al-Shemaa. Sono 
andato a casa di mia sorella, che è sposata con un membro della famiglia
 Omar, così come mia sorella Haifa, suo marito Khaled Al-Shafai e i loro
 nove figli. Ci siamo riuniti nella casa a due piani; mia sorella 
sposata con la famiglia Al-Shafai, suo marito e i loro figli sono 
rimasti al piano terra, mentre io sono rimasto con la mia famiglia e mia
 sorella sposata con la famiglia Omar al primo piano”, ha raccontato 
Maqadmeh.
 </p>
 <p>
  “Mercoledì, le Forze di Occupazione Israeliane hanno iniziato ad 
avanzare nella zona in cui ci eravamo rifugiati. Siamo rimasti 
intrappolati in casa e meno di due ore più tardi, le forze hanno fatto 
saltare la porta e preso d’assalto l’edificio. Sono rimasto al piano di 
sopra con la mia famiglia, mentre mia sorella Haifa, suo marito Khaled 
Mustafa Ismail Al-Shafai, 58 anni e i loro figli sono rimasti al piano 
terra. Abbiamo sentito degli spari ma eravamo troppo spaventati per 
guardare e siamo rimasti aggrappati insieme in una singola stanza al 
piano di sopra. Nel giro di pochi minuti, i soldati sono entrati e ci 
hanno ordinato di evacuare rapidamente verso la zona orientale vicino 
allo stadio e alla scuola Abu Tammam di Beit Lahia”.
 </p>
 <p>
  Maqadmeh ha continuato: “Quando siamo scesi al piano terra, ho 
trovato mio cognato Khaled steso sul pavimento ucciso con due colpi di 
fucile all’addome, il sangue che gli colava. Il suo figlio maggiore, 
Ibrahim, 21 anni, era stato colpito alla testa. Sono rimasto sotto shock
 per un attimo prima che un soldato mi minacciasse di spostarmi 
altrimenti mi avrebbe ucciso. Eravamo circa 26 persone in totale. Mia 
sorella Hiyafa si era buttata sul marito e sul figlio, implorando di 
dire loro addio, ma i 12 soldati presenti si sono rifiutati. Abbiamo 
cercato di allontanarla perché continuava a dire: “Li hanno giustiziati 
davanti a me”. Siamo usciti di corsa dalla casa mentre un drone 
quadrirotore volteggiava sopra di noi, con circa 15 soldati di stanza 
intorno alla casa. Mia sorella continuava a ripetere: “Li hanno 
giustiziati davanti a me”. Mentre uscivamo, mia sorella ha raccontato 
che non appena i soldati hanno fatto saltare la porta e fatto irruzione,
 hanno immediatamente sparato a suo marito e a suo figlio mentre erano 
fermi sul lato della stanza. Li hanno uccisi senza che muovessero un 
muscolo”.
 </p>
 <p>
  La moglie della vittima ha detto: “Ci hanno ordinato di andarcene in 
fretta. Ho cercato di trascinare mio marito e mio figlio, ma si sono 
rifiutati di far avvicinare nessuno, minacciandoci con le armi per 
allontanarci. Questo è successo davanti ai bambini piccoli, quattro 
maschi e quattro femmine, che hanno assistito all’esecuzione del padre e
 del fratello davanti ai loro occhi”.
 </p>
 <p>
  Haifa e i suoi figli continuano a soffrire di gravi traumi psicologici, con Haifa che si rifiuta di parlare con chiunque.
 </p>
 <p>
  Al momento della documentazione di questa testimonianza, i corpi 
dell’uomo e di suo figlio si trovano ancora sul luogo della loro 
esecuzione, poiché la famiglia e le squadre di soccorso non sono state 
in grado di recuperarli.
 </p>
 <p>
  Migliaia di altri palestinesi intrappolati nel Nord di Gaza soffrono la fame e la paura.
 </p>
 <p>
  I feriti spesso non sono in grado di ricevere cure o addirittura di 
essere trasportati in strutture mediche, il che porta molti a morire 
lentamente a causa della mancanza di cure mediche salvavita.
 </p>
 <p>
  L’Osservatorio Euro-Mediterraneo ha documentato decine di vittime 
morte sotto le macerie dopo che le loro case sono state bombardate, 
poiché le forze israeliane hanno impedito alle squadre umanitarie di 
lavorare per 25 giorni consecutivi.
 </p>
 <p>
  A.J., 54 anni, il cui nome viene omesso per la sua sicurezza poiché 
si trova in una zona ad alto rischio, ha fornito una testimonianza 
sull’assedio, le tattiche di fame e le esecuzioni sommarie eseguite 
dall’esercito israeliano a Beit Lahia: “Negli ultimi 10 giorni, Beit 
Lahia è stata sottoposta dall’esercito israeliano a una vasta Campagna 
di rastrellamenti, costringendo le persone a lasciare le loro case e a 
recarsi in punti di raccolta specifici designati dall’esercito. 
L’esercito israeliano fa irruzione nelle case, arresta alcuni residenti e
 ordina ad altri di trasferirsi nella parte orientale della città, 
vicino alla scuola Abu Tammam. Attualmente, i residenti di Beit Lahia 
sono concentrati in tre rifugi adiacenti vicino allo stadio municipale 
di Beit Lahia: la Scuola Abu Tammam, la Scuola Professionale e la Scuola
 Superiore a Beit Lahia”, ha affermato.
 </p>
 <p>
  “Dormo all’ingresso della scuola Abu Tammam a causa del 
sovraffollamento nel rifugio. Mia moglie, che è stata gravemente ferita 
in precedenza, soffre di un grave peggioramento delle sue condizioni. È 
impossibilitata a muoversi, ma è obbligata a sdraiarsi sul pavimento a 
causa della mancanza di un letto, nonostante il suo estremo bisogno 
perché paralizzata. Ogni residente che tenta di tornare a casa per 
dormire viene preso di mira; la sua casa viene bombardata e vengono 
sparati colpi di artiglieria per costringerli ad uscire. Attualmente, 
non c’è cibo disponibile per le circa 5.000 persone che si sono 
rifugiate nelle tre scuole. Per procurarsi il cibo, gli sfollati 
rischiano di avventurarsi nelle loro case per recuperare le provviste 
rimanenti. Decine di coloro che hanno tentato di farlo non sono tornati,
 poiché sono stati giustiziati per strada”.
 </p>
 <p>
  Un palestinese della famiglia Hamouda che è riuscito a raggiungere la
 sua casa vicino alla rotonda occidentale e a recuperare un sacco di 
farina ha testimoniato: “Mentre tornavo, ho visto cani che sbranavano i 
cadaveri di cinque giovani uomini che giacevano sul ciglio della strada,
 persone che conoscevo dalle famiglie Zayed e Rajab”.
 </p>
 <p>
  Ha aggiunto: “Accanto a una delle vittime, c’era un sacco di farina. 
Sembra che l’abbia recuperato con successo da casa sua, ma l’esercito 
israeliano gli ha sparato mentre tornava al rifugio. La situazione 
alimentare nei tre rifugi è estremamente disperata. Tutto il cibo che 
riusciamo a procurarci dalle case vicine viene distribuito 
principalmente ai bambini, seguiti dagli anziani in porzioni più 
piccole. I giovani adulti ricevono, al massimo, una sola pagnotta di 
pane al giorno.”
 </p>
 <p>
  Ribadiamo che la riluttanza della comunità internazionale a 
intraprendere azioni decisive contro i Massacri di Israele nella 
Striscia di Gaza, in particolare nella parte settentrionale, la rende 
complice di questi Crimini e concede a Israele il via libera per 
intensificare il suo Genocidio. Ciò riflette anche un’indifferenza 
scioccante per la vita e la dignità dei palestinesi.
 </p>
 <p>
  Il sistema internazionale, tra cui la Corte Penale Internazionale, 
l’Unione Europea e vari organismi delle Nazioni Unite, non è riuscito 
collettivamente a raggiungere gli obiettivi e far valere i principi 
fondamentali su cui si fondava.
 </p>
 <p>
  Negli ultimi 13 mesi, hanno dimostrato un vergognoso fallimento nel 
proteggere i civili e fermare il Genocidio che Israele sta perpetrando 
contro i palestinesi a Gaza, un dovere che è al centro della loro 
missione ed esistenza.
 </p>
 <p>
  L’Osservatorio Euro-Mediterraneo invita le Nazioni Unite e la 
comunità internazionale a intervenire immediatamente per salvare 
centinaia di migliaia di residenti nella parte settentrionale di Gaza, 
fermare il Genocidio in corso da parte di Israele, imporre un embargo 
totale sulle armi a Israele, ritenerlo responsabile di tutti i suoi 
Crimini e adottare tutte le misure pratiche per proteggere i civili 
palestinesi nella Strisci
 </p>
 <p>
  Traduzione: Beniamino Rocchetto –
  <a href="https://www.invictapalestina.org/archives/53764">
   Invictapalestina.org
  </a>
 </p>
 <div style="clear: both;">
 </div>
</div>
</div>


<div class='source'><p>Source: <a href="https://proletaricomunisti.blogspot.com/2024/11/pc-20-novembre-gaza-li-hanno-uccisi.html">https://proletaricomunisti.blogspot.com/2024/11/pc-20-novembre-gaza-li-hanno-uccisi.html</a></p></div>
</div>
</body></html>