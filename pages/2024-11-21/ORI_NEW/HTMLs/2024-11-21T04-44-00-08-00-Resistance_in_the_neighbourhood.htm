<html><body>
<div class='article'>
<div class='title'><h1>ΧΑΝΙΑ| Απο την απεργιακή διαδήλωση της 20ης Νοέμβρη</h1></div>
<hr/>
<div class='metadata'>
<meta property="author" content="protovant"/>
<meta property="description" content=""/>
<meta property="labels" content="20ΝΑΠΕΡΓΙΑ, ανταποκριση, ΠΡΩΤ.ΑΝ.Χ., Χανιά"/>
<meta property="published_time" content="2024-11-21T04:44:00+08:00"/>
<meta property="images" content="https://blogger.googleusercontent.com/img/b/R29vZ2xl/AVvXsEjnRF_fZBeJPwhIOKChAYzDohl10qvZniu2H8QpfBIhdNjN2ppm1zl87Oa2w2q-aoCCW6JBN-GewwlwlQ3IEEAP_mumJ9cY72Z9J9vrMXVIrTPf_Qty_b0tHVGqP88ec7_ZmTOp9bzbF5mChqOA9WUeG5QX_iP8i0ZeEFlBBVYu2tq2CX8yK86ccqQZ1Xg/s1600/1.jpg,
https://blogger.googleusercontent.com/img/b/R29vZ2xl/AVvXsEhmfTupViurrta4b6SUo2x8uHpmXd42Dr6BNDXUe0pCsF3MxWBA4-moSkJSuXLb0Ho-ythyphenhyphenPpc10tn9D2EKFVLWW3_iKHXQB6xqAh5NIYIfRw237A4anm_CiAt78f4-rbHTM1VvI3FFe9xiHK9LFTrVMcwWIlnXeAyA4DSoILnjqHx5Wz9ZMWOf2qGnWNs/s1600/2.jpg,
https://blogger.googleusercontent.com/img/b/R29vZ2xl/AVvXsEinvKaz79yhFxmJJl05X1tMAygj-3Tqdjntd17_8-9hxCS8ioIZpDhzE66lN8tUOfYUk6Sng-n3p9kCwm4L5g9daGEtWF_yFTemZCAkQrKsRiSAv_OkrMj5DAH-h4LjBlEkBdYyDxjd0DDEv_gpylIZoZ7CdXnaEtn8B-Z5Q2wNe5YWxDuj5lg0-gb9K6U/s1600/3.jpg"/>
Author: protovant
<br>
Description: 
<br>
Labels: 20ΝΑΠΕΡΓΙΑ, ανταποκριση, ΠΡΩΤ.ΑΝ.Χ., Χανιά
<br>
Published Time: 2024-11-21T04:44:00+08:00
<br>
Images: <a href="https://blogger.googleusercontent.com/img/b/R29vZ2xl/AVvXsEjnRF_fZBeJPwhIOKChAYzDohl10qvZniu2H8QpfBIhdNjN2ppm1zl87Oa2w2q-aoCCW6JBN-GewwlwlQ3IEEAP_mumJ9cY72Z9J9vrMXVIrTPf_Qty_b0tHVGqP88ec7_ZmTOp9bzbF5mChqOA9WUeG5QX_iP8i0ZeEFlBBVYu2tq2CX8yK86ccqQZ1Xg/s1600/1.jpg">000000.jpg</a>&nbsp;<a href="https://blogger.googleusercontent.com/img/b/R29vZ2xl/AVvXsEhmfTupViurrta4b6SUo2x8uHpmXd42Dr6BNDXUe0pCsF3MxWBA4-moSkJSuXLb0Ho-ythyphenhyphenPpc10tn9D2EKFVLWW3_iKHXQB6xqAh5NIYIfRw237A4anm_CiAt78f4-rbHTM1VvI3FFe9xiHK9LFTrVMcwWIlnXeAyA4DSoILnjqHx5Wz9ZMWOf2qGnWNs/s1600/2.jpg">000001.jpg</a>&nbsp;<a href="https://blogger.googleusercontent.com/img/b/R29vZ2xl/AVvXsEinvKaz79yhFxmJJl05X1tMAygj-3Tqdjntd17_8-9hxCS8ioIZpDhzE66lN8tUOfYUk6Sng-n3p9kCwm4L5g9daGEtWF_yFTemZCAkQrKsRiSAv_OkrMj5DAH-h4LjBlEkBdYyDxjd0DDEv_gpylIZoZ7CdXnaEtn8B-Z5Q2wNe5YWxDuj5lg0-gb9K6U/s1600/3.jpg">000002.jpg</a>
</div>
<div class='content'>
<div class="post-body entry-content" id="post-body-6703258933763035995" itemprop="description articleBody">
 <div class="separator" style="clear: both; text-align: center;">
  <a href="https://blogger.googleusercontent.com/img/b/R29vZ2xl/AVvXsEjnRF_fZBeJPwhIOKChAYzDohl10qvZniu2H8QpfBIhdNjN2ppm1zl87Oa2w2q-aoCCW6JBN-GewwlwlQ3IEEAP_mumJ9cY72Z9J9vrMXVIrTPf_Qty_b0tHVGqP88ec7_ZmTOp9bzbF5mChqOA9WUeG5QX_iP8i0ZeEFlBBVYu2tq2CX8yK86ccqQZ1Xg/s1600/1.jpg" style="margin-left: 1em; margin-right: 1em; text-align: center;">
   <img border="0" data-original-height="1200" data-original-width="1600" height="240" src="https://blogger.googleusercontent.com/img/b/R29vZ2xl/AVvXsEjnRF_fZBeJPwhIOKChAYzDohl10qvZniu2H8QpfBIhdNjN2ppm1zl87Oa2w2q-aoCCW6JBN-GewwlwlQ3IEEAP_mumJ9cY72Z9J9vrMXVIrTPf_Qty_b0tHVGqP88ec7_ZmTOp9bzbF5mChqOA9WUeG5QX_iP8i0ZeEFlBBVYu2tq2CX8yK86ccqQZ1Xg/s1600/1.jpg" srcset="https://blogger.googleusercontent.com/img/b/R29vZ2xl/AVvXsEjnRF_fZBeJPwhIOKChAYzDohl10qvZniu2H8QpfBIhdNjN2ppm1zl87Oa2w2q-aoCCW6JBN-GewwlwlQ3IEEAP_mumJ9cY72Z9J9vrMXVIrTPf_Qty_b0tHVGqP88ec7_ZmTOp9bzbF5mChqOA9WUeG5QX_iP8i0ZeEFlBBVYu2tq2CX8yK86ccqQZ1Xg/s1600/1.jpg" width="320"/>
  </a>
  <span style="text-align: left;">
  </span>
 </div>
 <p>
  Με αξιόλογη συμμετοχή -περίπου 1000 ατόμων- πραγματοποιήθηκε η σημερινή απεργιακή συγκέντρωση και πορεία στην πόλη των Χανίων. Δεκάδες εργατικά σωματεία του δημόσιου και ιδιωτικού τομέα, φορείς και συλλογικότητες, εργαζόμενοι από διάφορους κλάδους, καθηγητές, φοιτητές και συνταξιούχοι έδωσαν τη δύσκολη μάχη της απεργίας, καταγγέλλοντας της πολιτικές φτώχειας και εξαθλίωσης αλλά και παλεύοντας για δουλειά και ζωή με δικαιώματα και αξιοπρέπεια.
 </p>
 <p>
 </p>
 <p>
  Μέσα σε αυτούς τους πολύ αρνητικούς συσχετισμούς, με τις ξεπουλημένες ηγεσίες ΓΣΕΕ και ΑΔΕΔΥ να προκηρύσσουν την απεργία απλώς για να βγουν απ’ την υποχρέωση και να λειτουργήσει σαν «βαλβίδα εκτόνωσης» της λαϊκής οργής, αλλά και με τους βερμπαλισμούς του ΠΑΜΕ ενώ στην πραγματικότητα αναχωρεί από τους αγώνες, οι εργαζόμενες μάζες που βιώνουν την άγρια επίθεση συστήματος και κυβέρνησης, έδειξαν ότι η ταξική πάλη συνεχίζεται, ότι η επίθεση θα γεννά και αντιστάσεις.
 </p>
 <p>
  Ωστόσο παραμένει η αναγκαιότητα να αναπτυχθούν πραγματικοί, μαζικοί αγώνες για να μπορέσει να μπει φραγμός στην αντιλαϊκή και αντεργατική πολιτική. Αντλώντας λοιπόν αισιοδοξία και ελπίδα από τη σημερινή απεργία, να πιάσουμε το νήμα των αγωνιστικών σκιρτημάτων λαού και νεολαίας και να παλέψουμε ώστε η οργή και η αγανάκτηση, η διάθεσή για να ζήσουμε με αξιοπρέπεια, να μετουσιωθούν σε οργανωμένη και μαχητική αντίσταση και σε συλλογική διεκδίκηση των δικαιωμάτων μας, ενάντια στο σάπιο σύστημα που μας τα στερεί.
 </p>
 <p>
  Το μπλοκ της Πρωτοβουλίας Αντίστασης έδωσε ζωηρό παρών με τα συνθήματα του, προσπαθώντας να αναδείξει την ανάγκη να δυναμώσουν οι αντιστάσεις ενάντια στην πολιτική που τσακίζει τους εργαζόμενους, τη νεολαία και συνολικά το λαό και να αναδειχθούν οι εργατικές διεκδικήσεις! Το προηγούμενο διάστημα έγιναν παρεμβάσεις με προκηρύξεις και συζητήσεις στο κέντρο της πόλης και σε διάφορους εργασιακούς χώρους, ενώ πραγματοποιήθηκε και εκδήλωση – συζήτηση για την στήριξη της απεργίας.
 </p>
 <div class="separator" style="clear: both; text-align: center;">
  <a href="https://blogger.googleusercontent.com/img/b/R29vZ2xl/AVvXsEhmfTupViurrta4b6SUo2x8uHpmXd42Dr6BNDXUe0pCsF3MxWBA4-moSkJSuXLb0Ho-ythyphenhyphenPpc10tn9D2EKFVLWW3_iKHXQB6xqAh5NIYIfRw237A4anm_CiAt78f4-rbHTM1VvI3FFe9xiHK9LFTrVMcwWIlnXeAyA4DSoILnjqHx5Wz9ZMWOf2qGnWNs/s1600/2.jpg" style="margin-left: 1em; margin-right: 1em;">
   <img border="0" data-original-height="1200" data-original-width="1600" height="240" src="https://blogger.googleusercontent.com/img/b/R29vZ2xl/AVvXsEhmfTupViurrta4b6SUo2x8uHpmXd42Dr6BNDXUe0pCsF3MxWBA4-moSkJSuXLb0Ho-ythyphenhyphenPpc10tn9D2EKFVLWW3_iKHXQB6xqAh5NIYIfRw237A4anm_CiAt78f4-rbHTM1VvI3FFe9xiHK9LFTrVMcwWIlnXeAyA4DSoILnjqHx5Wz9ZMWOf2qGnWNs/s1600/2.jpg" srcset="https://blogger.googleusercontent.com/img/b/R29vZ2xl/AVvXsEhmfTupViurrta4b6SUo2x8uHpmXd42Dr6BNDXUe0pCsF3MxWBA4-moSkJSuXLb0Ho-ythyphenhyphenPpc10tn9D2EKFVLWW3_iKHXQB6xqAh5NIYIfRw237A4anm_CiAt78f4-rbHTM1VvI3FFe9xiHK9LFTrVMcwWIlnXeAyA4DSoILnjqHx5Wz9ZMWOf2qGnWNs/s1600/2.jpg" width="320"/>
  </a>
 </div>
 <br/>
 <div class="separator" style="clear: both; text-align: center;">
  <a href="https://blogger.googleusercontent.com/img/b/R29vZ2xl/AVvXsEinvKaz79yhFxmJJl05X1tMAygj-3Tqdjntd17_8-9hxCS8ioIZpDhzE66lN8tUOfYUk6Sng-n3p9kCwm4L5g9daGEtWF_yFTemZCAkQrKsRiSAv_OkrMj5DAH-h4LjBlEkBdYyDxjd0DDEv_gpylIZoZ7CdXnaEtn8B-Z5Q2wNe5YWxDuj5lg0-gb9K6U/s1600/3.jpg" style="margin-left: 1em; margin-right: 1em;">
   <img border="0" data-original-height="1200" data-original-width="1600" height="240" src="https://blogger.googleusercontent.com/img/b/R29vZ2xl/AVvXsEinvKaz79yhFxmJJl05X1tMAygj-3Tqdjntd17_8-9hxCS8ioIZpDhzE66lN8tUOfYUk6Sng-n3p9kCwm4L5g9daGEtWF_yFTemZCAkQrKsRiSAv_OkrMj5DAH-h4LjBlEkBdYyDxjd0DDEv_gpylIZoZ7CdXnaEtn8B-Z5Q2wNe5YWxDuj5lg0-gb9K6U/s1600/3.jpg" srcset="https://blogger.googleusercontent.com/img/b/R29vZ2xl/AVvXsEinvKaz79yhFxmJJl05X1tMAygj-3Tqdjntd17_8-9hxCS8ioIZpDhzE66lN8tUOfYUk6Sng-n3p9kCwm4L5g9daGEtWF_yFTemZCAkQrKsRiSAv_OkrMj5DAH-h4LjBlEkBdYyDxjd0DDEv_gpylIZoZ7CdXnaEtn8B-Z5Q2wNe5YWxDuj5lg0-gb9K6U/s1600/3.jpg" width="320"/>
  </a>
 </div>
 <br/>
 <div>
  <br/>
 </div>
 <div style="clear: both;">
 </div>
</div>
</div>


<div class='source'><p>Source: <a href="https://antigeitonies3.blogspot.com/2024/11/20_14.html">https://antigeitonies3.blogspot.com/2024/11/20_14.html</a></p></div>
</div>
</body></html>