{"published time": "2024-02-24T07-30-00-00-00", "images": ["https://tjen-folket.no/wp-content/uploads/2024/02/article_topimage_versjon_2-1160x440.jpg"], "content": "<div class=\"overlay-media parallax\">\n <img alt=\"\" class=\"jarallax-img\" decoding=\"async\" fetchpriority=\"high\" height=\"440\" sizes=\"(max-width: 1160px) 100vw, 1160px\" src=\"https://tjen-folket.no/wp-content/uploads/2024/02/article_topimage_versjon_2-1160x440.jpg\" srcset=\"https://tjen-folket.no/wp-content/uploads/2024/02/article_topimage_versjon_2-1160x440.jpg\" width=\"1160\"/>\n</div>\n<section class=\"entry-content\">\n <p>\n  Av en kommentator for Tjen Folket Media.\n </p>\n <hr class=\"wp-block-separator has-css-opacity\"/>\n <p class=\"has-vivid-red-color has-secondary-background-color has-text-color has-background\">\n  Dette er en kronikk. Analyse og standpunkt er kommentatorens egen, og samsvarer ikke n\u00f8dvendigvis med Tjen Folket Medias linje.\n </p>\n <p>\n </p>\n <p>\n  <strong>\n   Bystyret i Drammen har nylig fattet en beslutning om hvor mange flyktninger de skal ta imot i \u00e5r, og har med knapt flertall vedtatt at de kun \u00f8nsker \u00e5 ta imot ukrainske flyktninger. Debatten i bystyret og i mediene etterp\u00e5 har v\u00e6rt preget av sj\u00e5vinistiske utsagn om innvandring- og integrering der massene settes opp mot hverandre.\n  </strong>\n </p>\n <p>\n  Kommunestyret har satt frem et krav overfor staten, med 29 mot 28 stemmer, om at Drammen kun skal ta imot flyktninger fra Ukraina. Begrunnelsen er for det f\u00f8rste at Drammen har \u00abmange ikke-vestlige innvandrere\u00bb, og for det andre at det skal v\u00e6re \u00abintegreringshemmende \u00e5 bosette enda flere med ikke-vestlig bakgrunn\u00bb.\n </p>\n <h2 class=\"wp-block-heading\">\n  <strong>\n   Omstridt vedtak kalles rasistisk\n  </strong>\n </h2>\n <p>\n  Den videre begrunnelsen er at krigen i Ukraina p\u00e5g\u00e5r i Norges \u00abn\u00e6romr\u00e5der\u00bb og at man derfor forplikter seg til \u00e5 prioritere ukrainere overfor flyktninger med en annen bakgrunn.\n </p>\n <p>\n  Beslutningen har blitt beskrevet som rasistisk og diskriminerende, ogs\u00e5 av representanter fra ulike borgerlige partier. En kommunepolitiker fra Senterpartiet var s\u00e5 oppr\u00f8rt at han gr\u00e5t i den lokale debatten. Opposisjonen i kommunen har g\u00e5tt hardt ut mot vedtaket, og vedtaket ble kalt ulovlig av statsminister Jonas Gahr St\u00f8re. Ogs\u00e5 innad i partiene som gikk inn for vedtaket har vedtaket f\u00f8rt til konflikter, og en representant fra KrF sa at hun heller ville forlate flertallskoalisjonen enn \u00e5 bli med p\u00e5 et slikt vedtak igjen.\n </p>\n <p>\n  Selv om kritikken fra flere hold har rett i vedtakets \u00e5penbare sj\u00e5vinistiske og rasistiske innhold, mangler kritikken \u00e5 p\u00e5peke det hovedsakelige ved hvorfor norsk imperialisme til \u00e5 begynne med har innvandring.\n </p>\n <h2 class=\"wp-block-heading\">\n  <strong>\n   Hvorfor finnes innvandring i dag?\n  </strong>\n </h2>\n <p>\n  Ang\u00e5ende innvandring til Norge er det f\u00f8rst viktig \u00e5 sl\u00e5 fast at Stortinget for lenge siden har vedtatt innvandringsstopp. Dermed finnes det, juridisk sett, ikke ordin\u00e6r innvandring til Norge. Men gjennom ulike avtaler med europeiske land, EU og enkelte andre land (som USA og Canada), er det \u00e5pent for arbeidsinnvandring fra en rekke land. Dernest har Norge, gjennom ulike konvensjoner, forpliktet seg til \u00e5 ta imot en del flyktninger. Og til sist kan flyktninger som tilfredsstiller en rekke krav, s\u00f8ke om og f\u00e5 familiegjenforening. Dette er de formelle rammene, kort fortalt, som gj\u00f8r at det tross \u00abinnvandringsstopp\u00bb likevel er en viss migrasjon til Norge.\n </p>\n <p>\n  Innvandringen er usedvanlig viktig for \u00f8konomien til norsk imperialisme. For det f\u00f8rste er det kun denne innvandringen som gj\u00f8r at folketallet i Norge har \u00f8kt de siste ti\u00e5rene, da f\u00f8dselstallene lenge har sunket. For det andre kan vi se at i en rekke sv\u00e6rt viktige bransjer \u2013 for eksempel byggebransjen, industrien, offentlig velferd og privat tjenesteyting \u2013 er en stadig st\u00f8rre andel av arbeiderne innvandrere eller folk med \u00abinnvandrerbakgrunn\u00bb. Grunnlaget for migrasjonen er krigene og n\u00f8den i den tredje verden, som ogs\u00e5 har \u00f8kt dramatisk i l\u00f8pet av de siste ti\u00e5rene. Dette er imperialistenes kriger, kriger norsk imperialisme har bidratt til, og utbyttinga av de undertrykte nasjonene \u2013 en utbytting norsk imperialisme tjener enormt p\u00e5.\n </p>\n <p>\n  Imperialismen har for lengst n\u00e5dd et punkt hvor det ikke lenger er rom for velferdsreformer uten at det skjer p\u00e5 bekostning av tilegnelsen av rikdom for storborgerskapet. Den allmenne krisa i imperialismen, skjerpet konkurranse mellom imperialistene og fallende profittrate, tvinger de borgerlige statene til kutt etter kutt i de \u00absosiale velferdsordningene\u00bb \u2013 en tendens som har v\u00e6rt dominerende i mer enn femti \u00e5r uavhengig av hvilken regjeringen som har sittet ved roret. Samtidig skyter prisene n\u00e5 i v\u00e6ret gjennom \u00f8kt inflasjon, etter den sykliske krisa som rammet internasjonal \u00f8konomi i 2020. Disse krisene, som bryter ut med 8-12 \u00e5rs mellomrom, f\u00f8lger lovmessig av den kapitalistiske produksjonsm\u00e5ten.\n </p>\n <h2 class=\"wp-block-heading\">\n  <strong>\n   Fallende f\u00f8dselstall og imperialismens forr\u00e5tnelse\n  </strong>\n </h2>\n <p>\n  Denne utviklingen har n\u00e5 n\u00e5dd et punkt der det er i ferd med \u00e5 bli for dyrt, selv for store deler av sm\u00e5borgerskapet og arbeidsaristokratiet i imperialistiske land, \u00e5 f\u00f8 en s\u00e5kalt \u00abvanlig familie\u00bb. Det blir mer og mer kostbart med et liv i relativ overflod i imperialistiske land. Dessuten stilles det stadig st\u00f8rre krav til produktivitet, til \u00abeffektivitet\u00bb, noe som mange merker gjennom karrierejag, press og stress. Dette er nok noen av \u00e5rsakene til at f\u00f8dselstallene er falt dramatisk i Norge og andre imperialistiske land.\n </p>\n <p>\n  I tillegg tar det ofte 18 \u00e5r eller mer f\u00f8r et barn f\u00f8dt i et imperialistisk land begynner i arbeid. Derfor blir disse i all hovedsak en \u00abutgiftspost\u00bb i lang tid, b\u00e5de for familien og for staten. En flyktning eller innvandrer kan derimot begynne i arbeid umiddelbart eller etter f\u00e5 \u00e5r til sammenlikning.\n </p>\n <p>\n  Dermed blir innvandring mer profitabelt for imperialistene. Det er en komplett l\u00f8gn at \u00abinnvandringen koster for mye\u00bb. Dette er en borgerlig myte p\u00e5 samme vis som forestillingen om at kapitalistene er \u00abarbeidsgivere\u00bb eller at \u00abdet koster \u00e5 ansette\u00bb. Arbeidere produserer i virkeligheten b\u00e5de sin egen l\u00f8nn og profitten som borgerskapet tilegner seg. Alts\u00e5 beriker imperialismen seg nettopp p\u00e5 innvandringen, ogs\u00e5 n\u00e5r det er snakk om flyktninger. Utgiftene til spr\u00e5koppl\u00e6ring og \u00abintegrering\u00bb i et par \u00e5r, er lav sammenlignet med skolegangen til barn som f\u00f8des i Norge. Disse utgiftene betaler seg uansett tilbake i l\u00f8pet av f\u00e5 \u00e5r etter at de det gjelder kommer i arbeid. \u00abKostnaden\u00bb dekkes uansett av verdier arbeiderne selv har skapt, og innvandrere er overrepresenterte blant de mest utbytta i dette landet, alts\u00e5 de som frar\u00f8ves mest verdier av staten og kapitalen.\n </p>\n <p>\n  Ang\u00e5ende den nevnte f\u00f8dselsraten har denne n\u00e6rmest kollapset i imperialistiske Norge. Dette er et direkte resultat av at de stadig d\u00e5rligere \u00f8konomiske forutsetningene for \u00e5 f\u00e5 barn, et uttrykk for forr\u00e5tnelsen i imperialismen. F\u00f8dselsraten er per i dag helt nede p\u00e5 1,4 barn per kvinne i det imperialistiske Norge \u2013 og til sammenligning m\u00e5 den v\u00e6re 2,1 bare for \u00e5 opprettholde befolkningen. Dermed er staten og kapitalen helt avhengig av titusenvis av nye innvandrere hvert \u00e5r bare for \u00e5 beholde antallet arbeidere som f\u00f8r. Uten denne vil profitten fra produksjon i Norge falle \u2013 med mindre utbyttinga \u00f8ker enda mer enn den gj\u00f8r.\n </p>\n <h2 class=\"wp-block-heading\">\n  <strong>\n   Ingen humanisme fra borgerskapet i dag\n  </strong>\n </h2>\n <p>\n  Noe som understreker den \u00f8kte utbyttingen og forr\u00e5tnelsen i imperialismen enda mer, er gjeninnf\u00f8ringen av barnearbeid i imperialistiske land som en \u00abny normal\u00bb, slik vi ser i USA. Nye forslag om \u00e5 l\u00f8sne p\u00e5 regelverket for ungdom i arbeid ogs\u00e5 i det imperialistiske Norge, peker p\u00e5 at samme tendens er i ferd med \u00e5 gj\u00f8re seg gjeldende ogs\u00e5 her. Igjen understrekes og avdekkes \u00e5rsaken til hvorfor imperialistiske land trenger innvandring: borgerskapet trenger innvandringen for \u00e5 ivareta arbeidskapasiteten, for arbeiderne er kilden til denne klassens rikdom.\n </p>\n <p>\n  Innvandringen kommer alts\u00e5 slettes ikke av at borgerskapet \u00abbryr seg om menneskerettigheter\u00bb eller at de \u00f8nsker \u00e5 \u00abredde\u00bb masser fra den tredje verden, slik borgerskapet og deres nyttige idioter i de borgerlige mediene desperat presenterer det. Deres st\u00f8tte til Israels folkemord mot det palestinske folket er bare et av utallige eksempler som viser hvor gjennomsyret falske disse frasene er, hvor lite \u00abhumanit\u00e6re\u00bb borgerskapet i virkeligheten er \u2013 uansett om de tror p\u00e5 sine egne l\u00f8gner eller ikke.\n </p>\n <p>\n  Det er riktig at fattigdom og sosiale problemer \u00f8ker i mange nabolag og byer, slik Drammens politikere sier de er bekymret over. Men dette skyldes ene og alene imperialismen selv. Dette er en konsekvens av den allmenne krisa i imperialismen, en tendens vi ser i hele verden. Dette f\u00f8lger p\u00e5 ingen m\u00e5te av s\u00e5kalte \u00abinnvandring- og integreringsproblemer\u00bb. Sosiale problemer er f\u00f8rst og fremst en f\u00f8lge av fattigdom, og fattigdom er en f\u00f8lge av utbyttinga i kapitalismen.\n </p>\n <h2 class=\"wp-block-heading\">\n  <strong>\n   Klassekamp mot borgerskapets \u00absplitt og hersk\u00bb\n  </strong>\n </h2>\n <p>\n  Hensikten med \u00e5 legge skylden p\u00e5 innvandringen og innvandrere \u2013 like mye som n\u00e5r borgerskapet velger \u00e5 peke p\u00e5 kvinner og feminisme, \u00absvake\u00bb og \u00abfeminiserte\u00bb menn, \u00ablate ungdommer\u00bb og alt mulig annet \u2013 er \u00e5 kanalisere frustrasjonen blant massene, en frustrasjon som \u00f8ker i krisetider, mot andre deler av massene, i stedet for at raseriet rettes mot det faktiske problemet som er imperialismen selv og dens herskende klasse, borgerskapet. Med andre ord er hele \u00abinnvandringsdebatten\u00bb bare et uttrykk for herskernes eldgamle triks \u2013 \u00absplitt og hersk\u00bb. Massene skal hisses opp med \u00abkulturkamp\u00bb, krav om \u00ablov og orden\u00bb eller identitetspolitikk \u2013 alt for \u00e5 unng\u00e5 at raseriet vendes mot massenes felles fiende: borgerskapet og deres stat.\n </p>\n <p>\n  Om nye arbeidere kommer fra Ukraina, Polen eller Somalia, eller om s\u00e5 landegrensen blir hermetisk lukket for mennesker p\u00e5 flukt, endrer det ingen av de iboende problemene i imperialismen. Dette er borgerskapet selvsagt fullstendig klare over. Derfor evner de borgerlige partiene, inkludert Frp, det \u00abkunststykket\u00bb \u00e5 opprettholde innvandringen, \u00e5 ta imot like mange flyktninger uansett regjering, samtidig som de i f\u00f8rti \u00e5r har snakket seg hese om \u00abintegreringsproblemer\u00bb.\n </p>\n <p>\n  Kommunister og revolusjon\u00e6re forsvarer konsekvent de borgerlig-demokratiske rettighetene til \u00e5 s\u00f8ke asyl fra imperialistenes kriger, eller til \u00e5 migrere for \u00e5 s\u00f8ke arbeid. Enhver antiimperialist ford\u00f8mmer av hele sitt hjerte den sj\u00e5vinistiske hetsen som rettes mot massene som migrerer fra de undertrykte nasjonene, uansett hvor de kommer fra eller hva de tror p\u00e5.\n </p>\n <p>\n  Samtidig vil vi, ved \u00e5 forst\u00e5 litt marxisme, avsl\u00f8re at borgerskapet verken veiledes av humanisme eller lydighet mot disse rettighetene n\u00e5r de tillater innvandring tross sin \u00abbekymring for integreringen\u00bb \u2013 grunnlaget og veiledningen de f\u00f8lger er utelukkende kravet om \u00e5 forsvare og \u00f8ke profitten. \u00c5 skille mellom ulike flyktninger, \u00e5 knytte kriminalitet og sosial uro til innvandring, eller det monomane fokuset enkelte har p\u00e5 \u00e5 kritisere islam, er bare retorikk for \u00e5 splitte massene, ogs\u00e5 dette for \u00e5 forsvare profitten.\n </p>\n <p>\n  Borgerskapet bruker mye tid og krefter p\u00e5 \u00e5 fors\u00f8ke \u00e5 splitte massene og sette dem opp mot hverandre, fordi de vet ogs\u00e5 at om massene organiseres og samler seg til kamp mot sin felles fiende er det ingen vedtak som kan hjelpe dem ut av krisen de selv har skapt.\n </p>\n <p>\n  <strong>\n   Referanser:\n  </strong>\n  <strong>\n   <br/>\n  </strong>\n  <a href=\"https://www.nrk.no/buskerud/drammen-kommune-vil-bare-ta-imot-ukrainske-flyktninger_-_-dette-ma-vaere-en-spok-1.16759199\">\n   Drammen kommune vil bare ta imot ukrainske flyktninger: \u2013 Dette m\u00e5 v\u00e6re en sp\u00f8k \u2013 NRK Buskerud\n   <br/>\n  </a>\n  <a href=\"https://www.vg.no/nyheter/meninger/i/y6Qvd2/drammen-kommune-sier-nei-til-ikke-vestlige-flyktninger\">\n   Meninger: Drammen kommune: Sier nei til \u00abikke-vestlige\u00bb flyktninger\n   <br/>\n  </a>\n  <a href=\"https://www.ssb.no/befolkning/fodte-og-dode/statistikk/fodte/artikler/rekordlav-fruktbarhet-i-2022\">\n   Rekordlav fruktbarhet i 2022 \u2013 SSB\n  </a>\n </p>\n</section>\n", "source": "https://tjen-folket.no/2024/02/24/om-innvandringen-og-flyktningvedtaket-i-drammen/", "type": "article", "title": "Om innvandringen og flyktningvedtaket i Drammen", "description": "Bystyret i Drammen har nylig fattet en beslutning om hvor mange flyktninger de skal ta imot i \u00e5r, og har med knapt flertall vedtatt at de kun \u00f8nsker \u00e5 ta imot ukrainske flyktninger. Debatten i byst\u2026", "modified time": "2024-02-23T14:59:21+00:00", "author": ["Tjen Folket Media"], "categories": ["Kronikk"]}