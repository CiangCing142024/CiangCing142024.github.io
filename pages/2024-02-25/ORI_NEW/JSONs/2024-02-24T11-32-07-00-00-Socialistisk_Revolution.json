{"published time": "2024-02-24T11-32-07-00-00", "images": ["https://socialistiskrevolution.files.wordpress.com/2024/02/katalog.png?w=1024"], "content": "<div class=\"entry-content\">\n <p class=\"has-text-align-justify\">\n  Mens det folkemorderiske IDF forts\u00e6tter sine n\u00e5desl\u00f8se bombardementer af t\u00e6tbefolkede omr\u00e5der i Gazastriben forts\u00e6tter d\u00f8dstallene med at stige. P\u00e5 samme tid forts\u00e6tter den brede offentlige opbakning til det pal\u00e6stinensiske folks Heltemodige Nationale Modstandskamp. Det danske imperialistiske bourgeoisi, med deres repr\u00e6sentanter i regeringen har m\u00e5tte b\u00f8je hovederne, efter at de har m\u00e5tte indse, at de ikke kan skifte den offentlige mening til fordel for Israels folkemord. Der har derfor v\u00e6ret et skift fra den \u00e5bne sortmaling og ford\u00f8mmelse af demonstrationerne til st\u00f8tte for Pal\u00e6stina i Danmark over til tolerere at de finder sted og i stedet koncentrere repressionen mod dem, som st\u00f8tter den V\u00e6bnede Modstandskamp.\n </p>\n <p class=\"has-text-align-justify\">\n  Men bare fordi regeringen og den borgerlige presse ikke l\u00e6ngere \u00e5bent sortmaler kampen for det pal\u00e6stinensiske folks ret til eksistens, skal man ikke tage fejl af deres fortsatte st\u00f8tte til Israel, og den profit de driver, p\u00e5 folkemordet mod det pal\u00e6stinensiske folk.\n </p>\n <p class=\"has-text-align-justify\">\n  Den Nordjyske fabrikant af krigsmateriale \u00bbMyDefence\u00ab har i november og december sidste \u00e5r sendt tonsvis af antidrone-udstyr til IDF for et tocifret millionbel\u00f8b. Kort efter indledningen af den retf\u00e6rdige Pal\u00e6stinensiske Modoffensiv den 7. oktober sidste \u00e5r kontaktede IDF MyDefence. IDF anmod om bl.a. anti-drone udstyr.\n </p>\n <p class=\"has-text-align-justify\">\n  Udstyret der er kommet p\u00e5 tale b\u00e6rer navnet \u00bbPitbull\u00ab og \u00bbWingman\u00ab. Udstyret virker ved at det kan holdes i h\u00e5nden eller s\u00e6ttes fast p\u00e5 soldaters uniformer, og advare om der er droner i n\u00e6rheden, s\u00e6tte dronen ud af kurs og udpege en dronepilots placering. Denne type udstyr spiller en vigtig rolle for IDF, n\u00e5r det opererer inde i Gaza. Dette er fordi IDF ikke tidligere har v\u00e6ret forberedte p\u00e5 den trussel som den pal\u00e6stinensiske Modstandsbev\u00e6gelses egne droner har bragt dem i Gaza. Pal\u00e6stinensiske kombattanter bruger nemlig hjemmelavede sm\u00e5 droner til at angribe bl.a. kommunikation, soldater og k\u00f8ret\u00f8jer, der tr\u00e6nger ind i Gaza.\n </p>\n <div class=\"wp-block-image\">\n  <figure class=\"aligncenter size-large\">\n   <img alt=\"\" class=\"wp-image-6487\" data-attachment-id=\"6487\" data-comments-opened=\"1\" data-image-caption=\"\" data-image-description=\"\" data-image-meta='{\"aperture\":\"0\",\"credit\":\"\",\"camera\":\"\",\"caption\":\"\",\"created_timestamp\":\"0\",\"copyright\":\"\",\"focal_length\":\"0\",\"iso\":\"0\",\"shutter_speed\":\"0\",\"title\":\"\",\"orientation\":\"0\"}' data-image-title=\"katalog\" data-large-file=\"https://socialistiskrevolution.files.wordpress.com/2024/02/katalog.png?w=825\" data-medium-file=\"https://socialistiskrevolution.files.wordpress.com/2024/02/katalog.png?w=300\" data-orig-file=\"https://socialistiskrevolution.files.wordpress.com/2024/02/katalog.png\" data-orig-size=\"1508,952\" data-permalink=\"https://socialistiskrevolution.wordpress.com/2024/02/24/den-danske-imperialisme-tjener-styrtende-pa-folkemordet-mod-det-palaestinensiske-folk/katalog/\" height=\"646\" loading=\"lazy\" sizes=\"(max-width: 1024px) 100vw, 1024px\" src=\"https://socialistiskrevolution.files.wordpress.com/2024/02/katalog.png?w=1024\" srcset=\"https://socialistiskrevolution.files.wordpress.com/2024/02/katalog.png?w=1024\" width=\"1024\"/>\n  </figure>\n </div>\n <p class=\"has-text-align-justify\">\n  P\u00e5 denne m\u00e5de bidrager den danske imperialisme aktivt til folkemordet mod det pal\u00e6stinensiske folk, ved at forsyne IDF med nyttigt udstyr det kan bruge til at forts\u00e6tte deres invasion af Gaza. Samtidig tjener den danske imperialisme styrtende p\u00e5 det. Direkt\u00f8ren for MyDefence, Dan Hermansen, har overfor nyhedsmediet\n  <a href=\"https://danwatch.dk/undersoegelse/droneeksport/\">\n   DanWatch\n  </a>\n  fors\u00f8gt at retf\u00e6rdigg\u00f8re salget af v\u00e5ben til IDF:\n </p>\n <p class=\"has-text-align-justify\">\n  <em>\n   \u00bbVi l\u00e6ner os op ad, hvad Udenrigsministeriet siger og g\u00f8r. Regeringen st\u00f8tter jo stadigv\u00e6k op omkring Israel\u00ab\n  </em>\n </p>\n <p class=\"has-text-align-justify\">\n  <em>\n   \u00bbVi kan jo godt g\u00e5 ud og v\u00e6re etiske og moralske vogtere, og det er vi ogs\u00e5 i et vist omfang, men p\u00e5 den anden side, s\u00e5 er Israel jo en allieret og en samarbejdspartner p\u00e5 mange omr\u00e5der. S\u00e5 grundl\u00e6ggende set kan jeg ikke se, hvorfor vi skulle v\u00e6re i tvivl om det her var noget vi ville eller m\u00e5tte\u00ab.\n  </em>\n  \u2013 Dan Hermansen, direkt\u00f8r for MyDefence\n </p>\n <p class=\"has-text-align-justify\">\n  Hvad Dan Hermansen her afsl\u00f8rer er blot, at den danske imperialisme selvf\u00f8lgelig ikke har \u00e6ndret holdning til st\u00f8tten til Israel, selv efter de mange m\u00e5neders intensive bombardementer og massakre beg\u00e5et mod civile.\n </p>\n <p class=\"has-text-align-justify\">\n  Det er samtidig ikke kun udstyr mod droner, som den danske imperialisme eksporterer til Israel. Andre selskaber har st\u00e5et for eksporten af dele til\n  <a href=\"https://socialistiskrevolution.wordpress.com/2023/11/09/danske-vabenkomponenter-saelges-til-krigen-mod-folket-i-gaza/\">\n   F-35-kampflyene\n  </a>\n  , som Israel bruger i forbindelse med bombardementerne i Gaza. Denne v\u00e5benhandelstraktat blev allerede underskrevet med Obama i 2013, men opretholdes stadig. Her pr\u00f8ver den danske imperialisme at fral\u00e6gge sig alt ansvar ved at sige at de f\u00f8rst har solgt delene til USA, som s\u00e5 senere har solgt dem til Israel; velvidende at disse dele ender hos Israel. Dette m\u00e5der kritikker fra selv borgerlige institutioner som\n  <a href=\"https://danwatch.dk/usas-regering-afviser-loekkes-forklaring-i-sag-om-danske-vaabenleverancer-til-israels-kampfly/\">\n   FN\n  </a>\n  , n\u00e5r dette netop bryder FN\u2019s v\u00e5benhandelstraktater.\n </p>\n <p class=\"has-text-align-justify\">\n  Den danske imperialisme pr\u00f8ver alts\u00e5 med den ene h\u00e5nd at l\u00e6gge en d\u00e6mper p\u00e5 og forsone sig med bev\u00e6gelsen til st\u00f8tte for Pal\u00e6stina, mens den med den anden h\u00e5nd forsikrer IDF og sin fortsatte st\u00f8tte. Alt sammen mens den tjener styrtende p\u00e5 krigsforbrydelser og folkemord. Den danske imperialisme afsl\u00f8rer alts\u00e5 sig selv som et dobbeltmoralsk og kynisk monster, som m\u00e5 og skal bek\u00e6mpes i ord og handling.\n </p>\n</div>\n", "source": "https://socialistiskrevolution.wordpress.com/2024/02/24/den-danske-imperialisme-tjener-styrtende-pa-folkemordet-mod-det-palaestinensiske-folk/", "type": "article", "title": "Den danske imperialisme tjener styrtende p\u00e5 folkemordet mod det pal\u00e6stinensiske folk", "description": "Mens det folkemorderiske IDF forts\u00e6tter sine n\u00e5desl\u00f8se bombardementer af t\u00e6tbefolkede omr\u00e5der i Gazastriben forts\u00e6tter d\u00f8dstallene med at stige. P\u00e5 samme tid forts\u00e6tter den brede offentlige opbakni\u2026", "modified time": "2024-02-24T11:32:07+00:00", "author": ["socialistiskrevolution"], "categories": ["Uncategorized"]}