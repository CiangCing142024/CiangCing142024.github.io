{"published time": "2024-03-04T99-99-99", "images": ["https://www.atik-online.net/wp-content/uploads/2024/03/lon-620x330.jpg"], "content": "<div class=\"single-post-thumb\">\n <p class=\"IMAGE_ARCHIVED\">\n  &lt;The image of this location is in the list above, but in order to protect the site's traffic costs, it cannot be displayed here, sorry.&gt;\n </p>\n</div>\n<div class=\"entry\">\n <p>\n  LONDRA|04.03.2024|\u0130ngiltere\u2019nin ba\u015fkenti Londra\u2019da \u201cHasta tutsaklara \u00f6zg\u00fcrl\u00fck, Tecrite kar\u015f\u0131 m\u00fccadele\u201d \u015fiar\u0131yla eylem d\u00fczenlendi. Londra\u2019da, Tutsaklar\u0131n Sesi Platformu (TSP), NADEK ve UPOTUDAK\u2019\u0131n ortak \u00e7a\u011fr\u0131s\u0131yla bug\u00fcn saat 14.00\u2019de Woodgreen K\u00fct\u00fcphanesin \u00f6n\u00fcnde eylem d\u00fczenlendi. Eylemde yap\u0131lan konu\u015fmada, hasta tutsaklar, tecrit ve zindanlardaki hak gasplar\u0131na kar\u015f\u0131 tutsaklar\u0131n sesi olmaya, onlar\u0131n hakl\u0131 taleplerini sahiplenmeye ve daha fazla duyarl\u0131 olmaya \u00e7a\u011fr\u0131ld\u0131. \u0130ngilizce ve T\u00fcrk\u00e7e pankartlar\u0131n ve d\u00f6vizlerin ta\u015f\u0131nd\u0131\u011f\u0131, bildirin da\u011f\u0131t\u0131ld\u0131\u011f\u0131 eylem boyunca fa\u015fist \u015feflik rejiminin zindanlardaki katliamc\u0131 ve yasak\u00e7\u0131 politikalar\u0131 te\u015fhir edildi, \u201cHasta tutsaklara \u00f6zg\u00fcrl\u00fck!\u201d talebi dile getirildi, tecrite kar\u015f\u0131 m\u00fccadelenin daha da b\u00fcy\u00fct\u00fclmesi \u00e7a\u011fr\u0131s\u0131 yap\u0131ld\u0131. Eylemde Tutsaklar\u0131n Sesi Platformu (TSP), NADEK ve UPOTUDAK taraf\u0131ndan \u0130ngilizce ve T\u00fcrk\u00e7e yap\u0131lan ortak a\u00e7\u0131klamada, \u201cFa\u015fist devletin izledi\u011fi politika, rehin ald\u0131\u011f\u0131 devrimci tutsaklar\u0131 i\u00e7erde \u00f6ld\u00fcrme politikas\u0131d\u0131r. Hasta tutsaklar\u0131n i\u00e7erde ya\u015fad\u0131klar\u0131 bask\u0131lar ve i\u015fkenceye kar\u015f\u0131 m\u00fccadele etmeliyiz\u201d denildi.\n </p>\n</div>\n", "source": "https://www.atik-online.net/blog/londrada-hasta-tutsaklarla-dayanisma-eylemi-gerceklestirildi", "type": "article", "title": "Londra\u2019da Hasta Tutsaklarla Dayan\u0131\u015fma Eylemi Ger\u00e7ekle\u015ftirildi", "description": "LONDRA|04.03.2024|\u0130ngiltere\u2019nin ba\u015fkenti Londra\u2019da \u201cHasta tutsaklara \u00f6zg\u00fcrl\u00fck, Tecrite kar\u015f\u0131 m\u00fccadel...", "author": ["muhabirmehmet"], "categories": ["Avrupa", "Haberler", "Manset"], "link-section": "haberler"}