{"title": "pc 13 febbraio - La militarizzazione della scuola - info denuncia - Caschi, divise e moschetti per gli \u00abstudenti-soldati\u00bb provetti", "published time": "2024-02-13T18-10-00-01-00", "images": ["https://ilmanifesto.it/cdn-cgi/image/width=1400,format=auto,quality=85/https://static.ilmanifesto.it/2024/02/antonio-mazzeo-scuola-va-alla-guerra-manifestolibri.jpg"], "content": "<div class=\"post-body entry-content\" id=\"post-body-7207824103042631937\" itemprop=\"description articleBody\">\n <p>\n  <b>\n   Dilagano\n centinaia di iniziative nelle scuole ispirate alla propaganda \nmilitarista. Il lavoro di inchiesta e denuncia dell'Osservatorio contro \nla militarizzazione delle scuole e delle universit\u00e0. Come costruire \nnuove culture di pace. L\u2019inchiesta  di Antonio Mazzeo in \u00abLa scuola va \nalla guerra\u00bb (Manifestolibri)\n  </b>\n </p>\n <div class=\"container\">\n  <div class=\"row\">\n   <div class=\"col-lg-9\">\n    <div class=\"PostTitleFirstTemplate_featuredImage__s6exp\">\n     <div class=\"PostImage_PostImage__JDXPV PostImage_standard__QzaDJ PostImage\" style=\"background-position: 50% 50%; justify-content: flex-end;\">\n      <figure class=\"figure\" style=\"clear: left; float: left; margin-bottom: 1em; margin-right: 1em;\">\n       <img alt=\"Caschi, divise e moschetti per gli \u00abstudenti-soldati\u00bb provetti\" class=\"PostImage_imageVertical__sFvVG\" data-nimg=\"1\" height=\"400\" src=\"https://ilmanifesto.it/cdn-cgi/image/width=1400,format=auto,quality=85/https://static.ilmanifesto.it/2024/02/antonio-mazzeo-scuola-va-alla-guerra-manifestolibri.jpg\" srcset=\"https://ilmanifesto.it/cdn-cgi/image/width=1400,format=auto,quality=85/https://static.ilmanifesto.it/2024/02/antonio-mazzeo-scuola-va-alla-guerra-manifestolibri.jpg\" style=\"color: transparent;\" width=\"276\"/>\n      </figure>\n      <div class=\"p-0 container\">\n       <span class=\"PostImageCaption_PostImageCaption__jZMIN PostImageCaption_caption__gBAK8\">\n       </span>\n      </div>\n     </div>\n    </div>\n    <div class=\"container\">\n     <div class=\"justify-content-md-center row\">\n      <div class=\"p-0 col-lg-1\">\n       <div class=\"PostFloatingBar_PostFloatingBarContainer__yyD29 sticky-top\">\n        <div class=\"PostFloatingBar_PostFloatingBar__ISISJ PostFloatingBar_paddingTop__dDaIC\">\n         <div class=\"PostFloatingBar_Dropdown__5lWph dropend\">\n          <div class=\"PostFloatingBar_PostFloatingBarButton__Dy_91\">\n           <svg fill=\"none\" height=\"1em\" viewbox=\"0 0 24 24\" width=\"1em\" xmlns=\"http://www.w3.org/2000/svg\">\n           </svg>\n          </div>\n         </div>\n        </div>\n       </div>\n      </div>\n     </div>\n    </div>\n   </div>\n  </div>\n </div>\n <div class=\"PostFloatingBar_PostFloatingBarButton__Dy_91\">\n  <svg fill=\"none\" height=\"1em\" viewbox=\"0 0 22 22\" width=\"1em\" xmlns=\"http://www.w3.org/2000/svg\">\n   <br/>\n  </svg>\n </div>\n <div class=\"col-lg-10\">\n  <div class=\"PostTitleFirstTemplate_articleBody__MdRwM\">\n   <div class=\"PostAuthor_PostAuthor__Cw7ha\">\n    <svg fill=\"none\" height=\"30\" viewbox=\"0 0 30 30\" width=\"30\" xmlns=\"http://www.w3.org/2000/svg\">\n    </svg>\n   </div>\n  </div>\n </div>\n <div class=\"col-lg-9\">\n  <div class=\"container\">\n   <div class=\"justify-content-md-center row\">\n    <div class=\"col-lg-10\">\n     <div class=\"PostTitleFirstTemplate_articleBody__MdRwM\">\n      <div class=\"PostAuthor_PostAuthor__Cw7ha\">\n       <a href=\"https://ilmanifesto.it/archivio?autore=Roberto%20Ciccarelli\">\n        Roberto Ciccarelli\n       </a>\n      </div>\n      <div class=\"ArticleBody\">\n       <p>\n        La\n presenza delle forze armate e delle forze di polizia, non \u00e8 una novit\u00e0 \nnegli istituti scolastici. Negli ultimi dieci anni si \u00e8 intensificata in\n maniera frenetica. Secondo l\n        <strong>\n         \u2019Osservatorio contro la militarizzazione della scuola e dell\u2019universit\u00e0\n        </strong>\n        che documenta le loro attivit\u00e0 giornalmente sul suo sito\n        <a href=\"https://osservatorionomilscuola.com/\">\n         www.osservatorionomilscuola.com,\n        </a>\n        sta avvenendo un cambio di paradigma.\n        <br/>\n        Da quando le forze armate sono diventate professionali considerano la \nscuola come un bacino privilegiato da cui selezionare il loro personale \ndalle giovani generazioni. La scuola, a sua volta, ha integrato tra le \nsue funzioni anche la formazione dello \u00abstudente-soldato\u00bb. Il progetto, \npi\u00f9 volte annunciato dalle destre, di una \u00abmini naja\u00bb collegata ai \ncrediti scolastici, e a facilitazioni nel mondo del lavoro, risponde a \nuna visione della societ\u00e0 che stringer\u00e0 ancora di pi\u00f9 il legame tra \nl\u2019istruzione e il mondo militare.\n       </p>\n       <p>\n        Una data pu\u00f2 essere fissata come inizio di questo processo: il 2014. \nIn quell\u2019anno il ministero dell\u2019Istruzione (allora mancava ancora il \n\u00abmerito\u00bb\n        <span>\n        </span>\n       </p>\n       <a name=\"more\">\n       </a>\n       aggiunto dal governo Meloni) e quello della Difesa hanno \nsottoscritto un \u00abprotocollo d\u2019intesa\u00bb. L\u2019accordo elencava le iniziative \nda affidare alle forze armate che avrebbero coinvolto potenzialmente \nl\u2019intera didattica, a cominciare dalle scuole elementari. L\u2019anno \nsuccessivo il governo Renzi (allora nel Partito Democratico) approv\u00f2 \nl\u2019alternanza scuola-lavoro. Oggi si chiama \u00abPcto\u00bb, cio\u00e8 \u00abPercorsi per le\n Competenze Trasversali e l\u2019Orientamento\u00bb. Fu cos\u00ec aperto il campo ai \nmilitari in maniera strutturale anche nelle scuole superiori. Oggi nelle\n aule, nei cortili e nelle palestre sono organizzate conferenze e \nlezioni sulla \u00absicurezza\u00bb, sulla \u00ablegalit\u00e0\u00bb, sulla promozione \nprofessionale di un corpo armato in vista di una possibile carriera. \nSempre pi\u00f9 spesso le scolaresche al Nord, al Centro e al Sud, isole \ncomprese, sono condotte in caserme e basi militari per partecipare a \ncerimonie, visite guidate e percorsi \u00abformativi\u00bb.\n       <p>\n       </p>\n       <p>\n        Nel libro\n        <strong>\n         La scuola va alla guerra. Inchiesta sulla militarizzazione dell\u2019istruzione in Italia\n        </strong>\n        (manifestolibri, pp.172, euro 20) il giornalista e docente Antonio \nMazzeo sostiene che la logica della militarizzazione \u00e8 intrecciata sia \ncon quella dell\u2019aziendalizzazione dell\u2019istituzione scolastica, sia con \nquella della precarizzazione del lavoro. In questa prospettiva, allora, \nla scuola non \u00e8 considerata solo come un\u2019impresa governata da un \npreside-manager. Non serve solo a formare una manodopera \u00aboccupabile\u00bb \u2013 \ncio\u00e8 disponibile ad essere impiegata a seconda delle effimere esigenze \ndel mercato del lavoro. Agisce anche da cassa di risonanza per una \nretorica securitaria in un momento in cui la Nato ha chiesto agli Stati \nmembri di aumentare le spese militari, a discapito di quelle sociali, \nmentre aumentano gli invii delle armi nei conflitti in corso, ad esempio\n quello in Ucraina.\n        <span>\n        </span>\n       </p>\n       <p>\n        Mazzeo descrive le iniziative finalizzate alla formazione del moderno\n \u00abcittadino soldato\u00bb. L\u2019elenco \u00e8 lungo, articolato e impressionante. \nL\u2019educazione del \u00abgiovin guerriero\u00bb contempla parate, presentat\u2019arm e \nalzabandiera, conferimenti di onorificenze, mostre di antichi cimeli e \ndelle pi\u00f9 moderne tecnologie di distruzione. Ci sono le attivit\u00e0 \ndidattico-culturali affidate a generali e ammiragli che leggono e \ninterpretano la Costituzione, fanno corsi di \u00abeducazione alla legalit\u00e0\u00bb e\n \u00aballa pace\u00bb, parlano di ecologia, di salute, \u00abblitz anti-droga\u00bb, \nammoniscono contro comportamenti classificati come \u00abdevianti\u00bb. Si tende \ncos\u00ec a costruire un modello circolare tra \u00abscuola-caserma-lavoro\u00bb. Tale \nmodello \u00e8 ispirato da un\u2019idea autoritaria dell\u2019istruzione che insiste \nsulla minaccia della punizione e sulla deterrenza. La norma va \nrispettata in quanto tale, non discussa, criticata e modificata in \nmaniera cooperativa e democratica.\n       </p>\n       <p>\n        A questo si aggiunge un altro lavoro ideologico, quello sulla memoria\n storica e sul revisionismo di stampo nazionalistico. A tale proposito \nMazzeo ricorda il modo in cui \u00e8 stata commemorata la prima guerra \nmondiale, i progetti che hanno riguardato il \u00abmilite ignoto\u00bb. Un altro \ntratto comune tra l\u2019educazione autoritaria e il revisionismo storico \u00e8 \nl\u2019idea della preparazione allo scontro con un nemico. Prossimo o \nlontano, statale e non statale, non importa. L\u2019importante \u00e8 la \npreparazione alla reazione, l\u2019allenamento e la prevenzione del rischio, \nil controllo della paura in un mondo pericoloso. Sono questi i \u00abvalori\u00bb \nriproposti nelle scuole con un\u2019indubbia capacit\u00e0 di marketing: legge, \nordine e armi; Dio, patria, famiglia e mercato; concorrenza, \nperformativit\u00e0 e antagonismo, anche armato.\n       </p>\n       <p>\n        Il libro di Mazzeo, e l\u2019inchiesta permanente dell\u2019Osservatorio, \npromuovono la smilitarizzazione del sistema scolastico e delle \nmetodologie dell\u2019insegnamento. Le culture della pace possono essere \nconiugate sia con le istanze dell\u2019anti-razzismo e dell\u2019antisessismo \ndiffuse tra gli studenti, sia con la lotta per il ripristino del dettato\n costituzionale e contro la dilapidazione del Welfare. Un impegno, non \nfacile, in una societ\u00e0 come quella italiana. Questo per\u00f2 \u00e8 un antidoto \nalla svolta autoritaria del neoliberalismo.\n       </p>\n      </div>\n     </div>\n    </div>\n   </div>\n  </div>\n </div>\n <div style=\"clear: both;\">\n </div>\n</div>\n", "description": "Dilagano  centinaia di iniziative nelle scuole ispirate alla propaganda  militarista. Il lavoro di inchiesta e denuncia dell'Osservatorio co...", "author": ["maoist"], "source": "https://proletaricomunisti.blogspot.com/2024/02/pc-13-febbraio-la-militarizzazione.html"}