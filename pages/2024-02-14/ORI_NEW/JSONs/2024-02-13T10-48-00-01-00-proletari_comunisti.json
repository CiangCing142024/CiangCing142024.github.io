{"title": "pc 13 febbraio - 11.500 bambini sono stati uccisi a Gaza  dallo stato sionista di tipo nazista israeliano - il Nazismo e l'imperialismo hanno partorito un mostro che va distrutto", "published time": "2024-02-13T10-48-00-01-00", "images": ["https://assets.contropiano.org/img/2024/02/11mila-bambini-uccisi-gaza-720x300.jpg"], "content": "<div class=\"post-body entry-content\" id=\"post-body-1596169203907379107\" itemprop=\"description articleBody\">\n <b>\n  <span>\n   Un orrore di questa portata non ha spiegazione\n  </span>\n </b>\n <div class=\"category-archive single\">\n  <span class=\"articleauthor\">\n   di\n   <a href=\"https://contropiano.org/author/redazione-contropiano\">\n    Gideon Levy *\n   </a>\n  </span>\n </div>\n <div id=\"thumbsingle\">\n  <a href=\"https://assets.contropiano.org/img/2024/02/11mila-bambini-uccisi-gaza.jpg\" rel=\"aprilightbox\" title=\"Ingrandisci la foto 11.500 bambini sono stati uccisi a Gaza. Un orrore di questa portata non ha spiegazione\">\n   <img alt=\"\" height=\"167\" src=\"https://assets.contropiano.org/img/2024/02/11mila-bambini-uccisi-gaza-720x300.jpg\" srcset=\"https://assets.contropiano.org/img/2024/02/11mila-bambini-uccisi-gaza-720x300.jpg\" width=\"400\"/>\n  </a>\n </div>\n <p align=\"left\">\n  <span>\n   <span style=\"font-family: Liberation Serif, serif;\">\n    Duecentosessanta\n nomi di bambini la cui et\u00e0 era 0; nomi di bambini che non sono riusciti\n a festeggiare il loro primo compleanno, n\u00e9 potranno mai festeggiare \nqualsiasi altra cosa.\n   </span>\n  </span>\n </p>\n <p align=\"left\">\n  <span>\n   <span style=\"font-family: Liberation Serif, serif;\">\n    Ecco\n alcuni dei loro nomi: Abdul Jawad Hussu, Abdul Khaleq Baba, Abdul Rahim\n Awad, Abdul Rauf al-Fara, Murad Abu Saifan, Nabil al-Eidi, Najwa \nRadwan, Nisreen al-Najar, Oday al-Sultan, Zayd al- Bahbani, Zeyn \nal-Jarusha, Zayne Shatat.\n   </span>\n  </span>\n </p>\n <p align=\"left\">\n  <span>\n   <span style=\"font-family: Liberation Serif, serif;\">\n    Che\n sogni avevano i loro genitori per loro? Poi ci sono centinaia di nomi \ndi bambini di uno e due anni; bambini di tre o quattro anni; bambini che\n avevano cinque, sei, sette o otto anni, fino ai giovani adolescenti \nuccisi.\n   </span>\n  </span>\n </p>\n <p>\n  <span style=\"font-family: Liberation Serif, serif;\">\n   <span>\n    Migliaia\n di nomi, uno dopo l\u2019altro, degli 11.500 bambini uccisi dalla macchina \nda guerra sionista a\n    <span>\n    </span>\n   </span>\n  </span>\n </p>\n <a name=\"more\">\n </a>\n <span style=\"font-family: Liberation Serif, serif;\">\n  <span>\n   Gaza negli ultimi quattro mesi. L\u2019elenco scorre \ncome i titoli di coda di un lungo film, con una melodia lugubre in \nsottofondo.\n  </span>\n </span>\n <p>\n </p>\n <p>\n  <span style=\"font-family: Liberation Serif, serif;\">\n   <span>\n    La rete\n    <em>\n     Al-Jazeera\n    </em>\n    ha pubblicato nel fine settimana l\u2019elenco dei nomi a lei noti, per un \ntotale della met\u00e0 degli 11.500 uccisi, secondo il Ministero della Sanit\u00e0\n di Hamas. Un bambino ucciso ogni 15 minuti, uno su 100 bambini a Gaza.\n   </span>\n  </span>\n </p>\n <p>\n  <span style=\"font-family: Liberation Serif, serif;\">\n   <span>\n    Intorno\n a loro restavano i bambini che avevano assistito alla morte dei loro \ncari, i genitori che seppellivano i loro figli, le persone che avevano \nestratto i loro corpi dal fuoco e dalle macerie, migliaia di bambini \nstorpi e decine di migliaia traumatizzati per sempre.\n   </span>\n  </span>\n </p>\n <p>\n  <span style=\"font-family: Liberation Serif, serif;\">\n   <span>\n    Secondo\n i dati delle Nazioni Unite, 10.000 bambini hanno perso entrambi i \ngenitori in questa guerra, una guerra in cui muoiono due madri ogni ora.\n   </span>\n  </span>\n </p>\n <p>\n  <span style=\"font-family: Liberation Serif, serif;\">\n   <span>\n    Nessuna\n spiegazione, nessuna giustificazione o scusa potr\u00e0 mai dare un senso \nquesto orrore. Sarebbe meglio se la macchina della propaganda israeliana\n non ci provasse nemmeno. Nessuna storia secondo cui \u201c\n    <em>\n     Hamas \u00e8 responsabile di tutto\n    </em>\n    \u201d e nessuna scusa che indichi che Hamas si nasconda tra i civili.\n   </span>\n  </span>\n </p>\n <p>\n  <span style=\"font-family: Liberation Serif, serif;\">\n   <span>\n    Un\n orrore di questa portata non ha altra spiegazione se non l\u2019esistenza di\n un esercito e di un governo privi di limiti stabiliti dalla legalit\u00e0 o \ndalla moralit\u00e0.\n   </span>\n  </span>\n </p>\n <p>\n  <span style=\"font-family: Liberation Serif, serif;\">\n   <span>\n    Pensate\n a questi bambini, che sono morti nelle loro culle in fasce, ai bambini \nche hanno cercato inutilmente di scappare per salvarsi la vita. Chiudete\n gli occhi per un momento e immaginate i 10.000 minuscoli corpi adagiati\n uno accanto all\u2019altro; apriteli e vedrete le fosse comuni, i pronto \nsoccorso sovraffollati, con le ambulanze che portano sempre pi\u00f9 bambini \nche vengono portati dentro, non si sa se vivi o morti.\n   </span>\n  </span>\n </p>\n <p>\n  <span style=\"font-family: Liberation Serif, serif;\">\n   <span>\n    Sta\n accadendo anche adesso, a poco pi\u00f9 di un\u2019ora di auto da Tel Aviv. Ci\u00f2 \nsta accadendo senza che ne venga data notizia in Israele, senza alcun \ndibattito pubblico sulla furia violenta che Israele si \u00e8 permesso di \nscatenare a Gaza questa volta, pi\u00f9 che mai.\n   </span>\n  </span>\n </p>\n <p>\n  <span style=\"font-family: Liberation Serif, serif;\">\n   <span>\n    Ci\u00f2\n accade anche senza che nessuno in Israele rifletta su cosa porteranno \nqueste uccisioni di massa, su ci\u00f2 che Israele potrebbe trarne e quale \nprezzo pagher\u00e0 per questo. Non disturbateci, stiamo uccidendo bambini.\n   </span>\n  </span>\n </p>\n <p>\n  <span style=\"font-family: Liberation Serif, serif;\">\n   <span>\n    I luoghi comuni sono banali e patetici: \u201c\n    <em>\n     Hanno iniziato\n    </em>\n    \u201d, \u201c\n    <em>\n     non c\u2019\u00e8 scelta\n    </em>\n    \u201d, \u201c\n    <em>\n     cosa dovremmo fare?\n    </em>\n    \u201d \u201c\n    <em>\n     L\u2019IDF sta facendo tutto il possibile per evitare l\u2019uccisione di persone innocenti\n    </em>\n    \u201d.\n   </span>\n  </span>\n </p>\n <p>\n  <span style=\"font-family: Liberation Serif, serif;\">\n   <span>\n    La verit\u00e0 \u00e8 che a Israele\n    <em>\n     non importa\n    </em>\n    ,\n non si interessa nemmeno. Dopotutto, i palestinesi non amano i loro \nfigli e, in ogni caso, crescendo sarebbero solo diventati dei \nterroristi.\n   </span>\n  </span>\n </p>\n <p>\n  <span style=\"font-family: Liberation Serif, serif;\">\n   <span>\n    Nel\n frattempo, Israele a Gaza sta cancellando intere generazioni, e i suoi \nsoldati stanno uccidendo un numero di bambini cos\u00ec elevato da fare a \ngara con la pi\u00f9 crudele delle guerre. Ci\u00f2 non sar\u00e0 e non potr\u00e0 essere \ndimenticato.\n   </span>\n  </span>\n </p>\n <p>\n  <span style=\"font-family: Liberation Serif, serif;\">\n   <span>\n    Come\n pu\u00f2 un popolo dimenticare coloro che hanno ucciso i suoi figli in \nquesto modo? Come possono le persone di coscienza in tutto il mondo \nrimanere in silenzio davanti a un simile massacro di innocenti?\n   </span>\n  </span>\n </p>\n <p>\n  <span style=\"font-family: Liberation Serif, serif;\">\n   <span>\n    Il\n fatto che Israele non stia dibattendo su questo problema internamente, \nnon provi evidente empatia o rincrescimento, desiderando solo di \ncontinuare questa guerra, fino a quando non verr\u00e0 ottenuta una \u201c\n    <em>\n     vittoria finale\n    </em>\n    \u201d, non disturba il mondo. Il mondo rimane a guardare stordito.\n   </span>\n  </span>\n </p>\n <p>\n  <span style=\"font-family: Liberation Serif, serif;\">\n   <span>\n    La verit\u00e0 \u00e8 che \u00e8 impossibile rimanere in silenzio.\n   </span>\n  </span>\n </p>\n <p>\n  <span style=\"font-family: Liberation Serif, serif;\">\n   <span>\n    Persino\n Israele, cos\u00ec assorbito dal dolore e dalla preoccupazione per la sorte \ndegli ostaggi; Israele, che ha subito gli orrori del 7 ottobre, non pu\u00f2 \nignorare ci\u00f2 che sta accadendo a Gaza.\n   </span>\n  </span>\n </p>\n <p>\n  <span style=\"font-family: Liberation Serif, serif;\">\n   <span>\n    Ci\n vogliono sette minuti per visualizzare l\u2019elenco di migliaia di bambini \nmorti, che scorrono alla stessa velocit\u00e0 delle loro povere vite. Alla \nfine non si pu\u00f2 restare in silenzio; sono sette minuti che lasciano con \nil fiato sospeso, angosciati e profondamente sconcertati.\n   </span>\n  </span>\n </p>\n <p>\n  <span style=\"font-family: Liberation Serif, serif;\">\n   <span>\n    * Gideon Levy \u00e8 editorialista di\n    <em>\n     Haaretz\n    </em>\n    e membro del comitato editoriale del giornale. Levy \u00e8 entrato in\n    <em>\n     Haaretz\n    </em>\n    nel 1982 e ha trascorso quattro anni come vicedirettore del giornale. \nHa ricevuto il premio giornalistico Euro-Med per il 2008; il premio \nlibert\u00e0 di Lipsia nel 2001; il premio dell\u2019Unione dei giornalisti \nisraeliani nel 1997; e il premio dell\u2019Associazione dei Diritti Umani in \nIsraele per il 1996. Il suo ultimo libro, La punizione di Gaza, \u00e8 stato \npubblicato da Verso.\n   </span>\n  </span>\n </p>\n <p>\n  <span style=\"font-family: Liberation Serif, serif;\">\n   <span>\n    Traduzione: Beniamino Rocchetto \u2013\n    <strong>\n     <em>\n      Invictapalestina.org\n     </em>\n    </strong>\n   </span>\n  </span>\n </p>\n <div style=\"clear: both;\">\n </div>\n</div>\n", "description": "Un orrore di questa portata non ha spiegazione  di  Gideon Levy *                 Duecentosessanta  nomi di bambini la cui et\u00e0 era 0; nomi ...", "author": ["maoist"], "source": "https://proletaricomunisti.blogspot.com/2024/02/pc-13-febbraio-11500-bambini-sono-stati.html"}