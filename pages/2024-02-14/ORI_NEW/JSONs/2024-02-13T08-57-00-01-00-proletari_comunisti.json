{"title": "pc 13 febbraio - Roma - apre il circolo Gap - una buonissima iniziativa, massimo sostegno e buon lavoro!", "published time": "2024-02-13T08-57-00-01-00", "images": ["https://blogger.googleusercontent.com/img/b/R29vZ2xl/AVvXsEh3ZtrTTbadWiW6ClTQ94AUr5sYhN5eP-O0djmBbuUvDcHnxQW0aGsWlnf6HntS5lhyphenhyphenXiExRKiXk1p-tqdiyt9-N5975zM7U8BuDBdJFJ_X79S4R_wTUWsvS00e8RE0w61hoIDD9V2Zbxn4ZLwG0w5L7vt506cgNCvfStTu9Qrq55kCMscdXW2DSnFpBlw/w640-h320/Gap-600x300.png"], "content": "<div class=\"post-body entry-content\" id=\"post-body-1834535104687878175\" itemprop=\"description articleBody\">\n <p>\n  <b>\n   <span>\n    Cos\u2019\u00e8 GAP? O meglio partire da\u2026 chi erano i GAP?\n   </span>\n  </b>\n </p>\n <p>\n  \u201c\n  <em>\n   Sono coloro che dopo l\u20198 settembre ruppero con l\u2019attendismo e \nscesero nelle strade a dare battaglia, iniziarono una lotta dura, \nspietata, senza tregua contro i nazisti che ci avevano portato la guerra\n in casa e contro i fascisti che avevano ceduto la patria all\u2019invasore, \nper conservare qualche briciola di potere.\n  </em>\n </p>\n <p>\n  <em>\n   Gli episodi pi\u00f9 straordinari e meno conosciuti di questa lotta si\n svolsero nelle grandi citt\u00e0, dove il gappista lottava solo e braccato \ncontro forze schiaccianti e implacabili; sono coloro che colpirono \nsubito i nazisti sfatando il mito della loro supremazia e ricreando \nfiducia negli incerti e nei titubanti i quali ripresero le armi in pugno\n  </em>\n  .\u201d\n </p>\n <div class=\"separator\" style=\"clear: both; text-align: center;\">\n  <a href=\"https://blogger.googleusercontent.com/img/b/R29vZ2xl/AVvXsEh3ZtrTTbadWiW6ClTQ94AUr5sYhN5eP-O0djmBbuUvDcHnxQW0aGsWlnf6HntS5lhyphenhyphenXiExRKiXk1p-tqdiyt9-N5975zM7U8BuDBdJFJ_X79S4R_wTUWsvS00e8RE0w61hoIDD9V2Zbxn4ZLwG0w5L7vt506cgNCvfStTu9Qrq55kCMscdXW2DSnFpBlw/s600/Gap-600x300.png\" style=\"margin-left: 1em; margin-right: 1em;\">\n   <img border=\"0\" data-original-height=\"300\" data-original-width=\"600\" height=\"320\" src=\"https://blogger.googleusercontent.com/img/b/R29vZ2xl/AVvXsEh3ZtrTTbadWiW6ClTQ94AUr5sYhN5eP-O0djmBbuUvDcHnxQW0aGsWlnf6HntS5lhyphenhyphenXiExRKiXk1p-tqdiyt9-N5975zM7U8BuDBdJFJ_X79S4R_wTUWsvS00e8RE0w61hoIDD9V2Zbxn4ZLwG0w5L7vt506cgNCvfStTu9Qrq55kCMscdXW2DSnFpBlw/w640-h320/Gap-600x300.png\" srcset=\"https://blogger.googleusercontent.com/img/b/R29vZ2xl/AVvXsEh3ZtrTTbadWiW6ClTQ94AUr5sYhN5eP-O0djmBbuUvDcHnxQW0aGsWlnf6HntS5lhyphenhyphenXiExRKiXk1p-tqdiyt9-N5975zM7U8BuDBdJFJ_X79S4R_wTUWsvS00e8RE0w61hoIDD9V2Zbxn4ZLwG0w5L7vt506cgNCvfStTu9Qrq55kCMscdXW2DSnFpBlw/w640-h320/Gap-600x300.png\" width=\"640\"/>\n  </a>\n </div>\n <br/>\n Giovanni Pesce, Partigiano, GAP di Torino e Milano\n <p>\n </p>\n <p>\n  I GAP, Gruppi di Azione Patriottica, erano formazioni partigiane \ndivise in piccoli gruppi: donne e uomini, ragazzi e ragazze che a Roma e\n in tutta Italia dimostrarono con le loro azioni che in questa \u201c\n  <em>\n   citt\u00e0 ribelle e mai domata\n  </em>\n  \u201d nazisti e fascisti avrebbero avuto vita breve.\n </p>\n <p>\n  Dopo 80 anni, i ribelli di oggi non dimenticano chi ha lottato per la\n nostra liberazione. E hanno deciso di dedicare ai Gap uno spazio fra le\n strade di questa citt\u00e0 e fra le mura della San Lorenzo resistente.\n </p>\n <p>\n  Crediamo che il modo migliore per ricordare i Gap e la lotta \npartigiana \u00e8 fare, anche oggi, di ogni spazio e di ogni azione un atto \ndi resistenza: cultura, socialit\u00e0, arte, musica, politica, solidariet\u00e0. \nQuesto vuole essere Gap, uno spazio aperto e partecipato, uno spazio di \nlotta per ridare protagonismo a chi viene quotidianamente escluso da \nquesta societ\u00e0 e a chi vuole contribuire a trasformarla.\n </p>\n <div style=\"clear: both;\">\n </div>\n</div>\n", "description": "Cos\u2019\u00e8 GAP? O meglio partire da\u2026 chi erano i GAP?  \u201c Sono coloro che dopo l\u20198 settembre ruppero con l\u2019attendismo e  scesero nelle strade a da...", "author": ["maoist"], "source": "https://proletaricomunisti.blogspot.com/2024/02/pc-13-febbraio-roma-apre-il-circolo-gap.html"}