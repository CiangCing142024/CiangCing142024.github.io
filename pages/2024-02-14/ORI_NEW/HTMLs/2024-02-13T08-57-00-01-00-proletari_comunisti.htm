<html><body>
<div class='article'>
<div class='title'><h1>pc 13 febbraio - Roma - apre il circolo Gap - una buonissima iniziativa, massimo sostegno e buon lavoro!</h1></div>
<hr/>
<div class='metadata'>
<meta property="author" content="maoist"/>
<meta property="description" content="Cos’è GAP? O meglio partire da… chi erano i GAP?  “ Sono coloro che dopo l’8 settembre ruppero con l’attendismo e  scesero nelle strade a da..."/>
<meta property="published_time" content="2024-02-13T08-57-00-01-00"/>
<meta property="images" content="https://blogger.googleusercontent.com/img/b/R29vZ2xl/AVvXsEh3ZtrTTbadWiW6ClTQ94AUr5sYhN5eP-O0djmBbuUvDcHnxQW0aGsWlnf6HntS5lhyphenhyphenXiExRKiXk1p-tqdiyt9-N5975zM7U8BuDBdJFJ_X79S4R_wTUWsvS00e8RE0w61hoIDD9V2Zbxn4ZLwG0w5L7vt506cgNCvfStTu9Qrq55kCMscdXW2DSnFpBlw/w640-h320/Gap-600x300.png"/>
Author: maoist
<br>
Description: Cos’è GAP? O meglio partire da… chi erano i GAP?  “ Sono coloro che dopo l’8 settembre ruppero con l’attendismo e  scesero nelle strade a da...
<br>
Published Time: 2024-02-13T08-57-00-01-00
<br>
Images: <a href="https://blogger.googleusercontent.com/img/b/R29vZ2xl/AVvXsEh3ZtrTTbadWiW6ClTQ94AUr5sYhN5eP-O0djmBbuUvDcHnxQW0aGsWlnf6HntS5lhyphenhyphenXiExRKiXk1p-tqdiyt9-N5975zM7U8BuDBdJFJ_X79S4R_wTUWsvS00e8RE0w61hoIDD9V2Zbxn4ZLwG0w5L7vt506cgNCvfStTu9Qrq55kCMscdXW2DSnFpBlw/w640-h320/Gap-600x300.png">000000.png</a>
</div>
<div class='content'>
<div class="post-body entry-content" id="post-body-1834535104687878175" itemprop="description articleBody">
 <p>
  <b>
   <span>
    Cos’è GAP? O meglio partire da… chi erano i GAP?
   </span>
  </b>
 </p>
 <p>
  “
  <em>
   Sono coloro che dopo l’8 settembre ruppero con l’attendismo e 
scesero nelle strade a dare battaglia, iniziarono una lotta dura, 
spietata, senza tregua contro i nazisti che ci avevano portato la guerra
 in casa e contro i fascisti che avevano ceduto la patria all’invasore, 
per conservare qualche briciola di potere.
  </em>
 </p>
 <p>
  <em>
   Gli episodi più straordinari e meno conosciuti di questa lotta si
 svolsero nelle grandi città, dove il gappista lottava solo e braccato 
contro forze schiaccianti e implacabili; sono coloro che colpirono 
subito i nazisti sfatando il mito della loro supremazia e ricreando 
fiducia negli incerti e nei titubanti i quali ripresero le armi in pugno
  </em>
  .”
 </p>
 <div class="separator" style="clear: both; text-align: center;">
  <a href="https://blogger.googleusercontent.com/img/b/R29vZ2xl/AVvXsEh3ZtrTTbadWiW6ClTQ94AUr5sYhN5eP-O0djmBbuUvDcHnxQW0aGsWlnf6HntS5lhyphenhyphenXiExRKiXk1p-tqdiyt9-N5975zM7U8BuDBdJFJ_X79S4R_wTUWsvS00e8RE0w61hoIDD9V2Zbxn4ZLwG0w5L7vt506cgNCvfStTu9Qrq55kCMscdXW2DSnFpBlw/s600/Gap-600x300.png" style="margin-left: 1em; margin-right: 1em;">
   <img border="0" data-original-height="300" data-original-width="600" height="320" src="https://blogger.googleusercontent.com/img/b/R29vZ2xl/AVvXsEh3ZtrTTbadWiW6ClTQ94AUr5sYhN5eP-O0djmBbuUvDcHnxQW0aGsWlnf6HntS5lhyphenhyphenXiExRKiXk1p-tqdiyt9-N5975zM7U8BuDBdJFJ_X79S4R_wTUWsvS00e8RE0w61hoIDD9V2Zbxn4ZLwG0w5L7vt506cgNCvfStTu9Qrq55kCMscdXW2DSnFpBlw/w640-h320/Gap-600x300.png" srcset="https://blogger.googleusercontent.com/img/b/R29vZ2xl/AVvXsEh3ZtrTTbadWiW6ClTQ94AUr5sYhN5eP-O0djmBbuUvDcHnxQW0aGsWlnf6HntS5lhyphenhyphenXiExRKiXk1p-tqdiyt9-N5975zM7U8BuDBdJFJ_X79S4R_wTUWsvS00e8RE0w61hoIDD9V2Zbxn4ZLwG0w5L7vt506cgNCvfStTu9Qrq55kCMscdXW2DSnFpBlw/w640-h320/Gap-600x300.png" width="640"/>
  </a>
 </div>
 <br/>
 Giovanni Pesce, Partigiano, GAP di Torino e Milano
 <p>
 </p>
 <p>
  I GAP, Gruppi di Azione Patriottica, erano formazioni partigiane 
divise in piccoli gruppi: donne e uomini, ragazzi e ragazze che a Roma e
 in tutta Italia dimostrarono con le loro azioni che in questa “
  <em>
   città ribelle e mai domata
  </em>
  ” nazisti e fascisti avrebbero avuto vita breve.
 </p>
 <p>
  Dopo 80 anni, i ribelli di oggi non dimenticano chi ha lottato per la
 nostra liberazione. E hanno deciso di dedicare ai Gap uno spazio fra le
 strade di questa città e fra le mura della San Lorenzo resistente.
 </p>
 <p>
  Crediamo che il modo migliore per ricordare i Gap e la lotta 
partigiana è fare, anche oggi, di ogni spazio e di ogni azione un atto 
di resistenza: cultura, socialità, arte, musica, politica, solidarietà. 
Questo vuole essere Gap, uno spazio aperto e partecipato, uno spazio di 
lotta per ridare protagonismo a chi viene quotidianamente escluso da 
questa società e a chi vuole contribuire a trasformarla.
 </p>
 <div style="clear: both;">
 </div>
</div>

</div>


<div class='source'><p>Source: <a href="https://proletaricomunisti.blogspot.com/2024/02/pc-13-febbraio-roma-apre-il-circolo-gap.html">https://proletaricomunisti.blogspot.com/2024/02/pc-13-febbraio-roma-apre-il-circolo-gap.html</a></p></div>
</div>
</body></html>