<html><body>
<div class='article'>
<div class='title'><h1>pc 13 febbraio - Stellantis Melfi: la situazione peggiora nel presente, figuriamoci il futuro</h1></div>
<hr/>
<div class='metadata'>
<meta property='description' content='fannyhill'/>
<meta property='images' content='Alla Stellantis di Melfi il presente è sempre peggio e il futuro è a rischio. Partiamo da quest'ultimo punto. L'Anfia (Associazione nazion...'/>
<meta property='outside' content='2024-02-13T11-08-00-01-00'/>
<meta property='published_time' content='https://blogger.googleusercontent.com/img/b/R29vZ2xl/AVvXsEh8xQPVWXgSlHmHhkh2h4LFcLMsmph9ql0NVPcPHRiZvTK9QO7jThYOWekBgkduQgDBZ5g3l-hbLo9bVWG_JqB7AQJepxUutCCvD-Gks2cdT1tVsTSa367xKR0142nr4JVmC1X2NoHhu-7vgII1Y2X7ae9WULR__RoVVcsqK6b3UTagnWfecn3cdytxNmCt/s320/stellantis-46054.660x368.jpg'/>
Description: fannyhill
<br>
Images: Alla Stellantis di Melfi il presente è sempre peggio e il futuro è a rischio. Partiamo da quest'ultimo punto. L'Anfia (Associazione nazion...
<br>
Outside: 2024-02-13T11-08-00-01-00
<br>
Published Time: <a href="https://blogger.googleusercontent.com/img/b/R29vZ2xl/AVvXsEh8xQPVWXgSlHmHhkh2h4LFcLMsmph9ql0NVPcPHRiZvTK9QO7jThYOWekBgkduQgDBZ5g3l-hbLo9bVWG_JqB7AQJepxUutCCvD-Gks2cdT1tVsTSa367xKR0142nr4JVmC1X2NoHhu-7vgII1Y2X7ae9WULR__RoVVcsqK6b3UTagnWfecn3cdytxNmCt/s320/stellantis-46054.660x368.jpg">000000.jpg</a>
</div>
<div class='content'>
<div class="post-body entry-content" id="post-body-7756698020672808384" itemprop="description articleBody">
 <p>
 </p>
 <div class="separator" style="clear: both; text-align: center;">
  <a href="https://blogger.googleusercontent.com/img/b/R29vZ2xl/AVvXsEh8xQPVWXgSlHmHhkh2h4LFcLMsmph9ql0NVPcPHRiZvTK9QO7jThYOWekBgkduQgDBZ5g3l-hbLo9bVWG_JqB7AQJepxUutCCvD-Gks2cdT1tVsTSa367xKR0142nr4JVmC1X2NoHhu-7vgII1Y2X7ae9WULR__RoVVcsqK6b3UTagnWfecn3cdytxNmCt/s660/stellantis-46054.660x368.jpg" imageanchor="1" style="margin-left: 1em; margin-right: 1em;">
   <img border="0" data-original-height="368" data-original-width="660" height="178" src="https://blogger.googleusercontent.com/img/b/R29vZ2xl/AVvXsEh8xQPVWXgSlHmHhkh2h4LFcLMsmph9ql0NVPcPHRiZvTK9QO7jThYOWekBgkduQgDBZ5g3l-hbLo9bVWG_JqB7AQJepxUutCCvD-Gks2cdT1tVsTSa367xKR0142nr4JVmC1X2NoHhu-7vgII1Y2X7ae9WULR__RoVVcsqK6b3UTagnWfecn3cdytxNmCt/s320/stellantis-46054.660x368.jpg" srcset="https://blogger.googleusercontent.com/img/b/R29vZ2xl/AVvXsEh8xQPVWXgSlHmHhkh2h4LFcLMsmph9ql0NVPcPHRiZvTK9QO7jThYOWekBgkduQgDBZ5g3l-hbLo9bVWG_JqB7AQJepxUutCCvD-Gks2cdT1tVsTSa367xKR0142nr4JVmC1X2NoHhu-7vgII1Y2X7ae9WULR__RoVVcsqK6b3UTagnWfecn3cdytxNmCt/s320/stellantis-46054.660x368.jpg" width="320"/>
  </a>
 </div>
 <br/>
 Alla Stellantis di Melfi il presente è sempre peggio e il futuro è a rischio.
 <p>
 </p>
 <p>
  Partiamo da quest'ultimo punto. L'Anfia (Associazione nazionale della filiera industria automobilistica) inserisce le fabbriche del Sud Italia fra quelle più a rischio nel futuro prossimo nella prospettiva della trasformazione elettrica; e aggiunge: molti stabilimenti saranno letteralmente fuori almeno per ora, da qualsiasi ipotesi di riconversione del gruppo Stellantis.
 </p>
 <p>
  Questo contrasta con le assicurazioni date da Stellantis per lo stabilimento di Melfi. E' inutile dire quanto sia in contrasto con i piani, presenti e futuri, di un milione di auto e di assicurazioni fatte negli incontri Governo/Stellantis. Al di là del contrasto messo in luce dalla stampa tra i due interlocutori, guardando dal punto di vista dei lavoratori, le cose sono comunque senza futuro.
 </p>
 <p>
  Parlare del futuro è importante per contrastare la campagna, più o meno alimentata anche dalle posizioni sindacali, per cui il presente nero sia un passo necessario da percorrere, riducendo i danni soprattutto con
  <span>
  </span>
 </p>
 <a name="more">
 </a>
 gli ammortizzatori sociali, e la cosiddetta "area di crisi complessa".
 <p>
 </p>
 <p>
  Anche su questo le cose non stanno così. Le due ditte dell'appalto messe in cassintegrazione ora come ora non hanno un futuro lavorativo e quello che succede all'interno dello stabilimento resta all'insegna di un costante peggioramento sia salariale, sia delle condizioni di lavoro, sia del futuro.
 </p>
 <p>
  L'ultimo scippo, scrive la pagina di Potenza del giornale "L'Edicola", è quello compiuto da Stellantis dove "
  <i>
   tra annunci e smentite
   <b>
    il lavoro notturno è stato tolto
   </b>
   e a doverci fare i conti a fine mese sono gli operai turnisti a cui
   <b>
    vengono meno 300 euro in busta paga
   </b>
   . Meno ore, soldi in meno, con la cassintegrazione che già pesa di suo. Lo stop agli impianti di Melfi, secondo Stellantis, oltre che dal calo della domanda è stato determinato anche dalla "crisi dei semiconduttori" che sta toccando il settore dell'automobile a livello mondiale. Fca - sempre secondo l'articolo - non dispone dei componenti sufficienti (microchip) a garantire la produzione dei suoi modelli..
  </i>
  ."
 </p>
 <p>
  Chiaramente non è che agli operai fa piacere fare il turno di notte, si fa per portare a casa qualche soldo in più.
 </p>
 <p>
  Scrive poi ancora il giornale:
  <i>
   "In fabbrica, si sa, qualsiasi turno si segua il numero di auto o pezzi da produrre pro capite è sempre lo stesso. I numeri non cambiano o sul turno pomeridiano o di mattina o di notte... Nell'arco della giornata più pezzi e auto servono più turni la direzione fa fare; meno pezzi meno turni. Se la produzione si abbassa il management toglie le notti perchè in questo modo non paga le maggiorazioni; anzi, se si abbassa ancora, toglie anche il pomeriggio non pagando le maggiorazioni previste anche per alcune ore del pomeriggio".
  </i>
 </p>
 <p>
  <b>
   Quindi, la ricaduta sul salario è significativa.
  </b>
 </p>
 <p>
  Il giornale solleva poi il rapporto tra turni e salute:
  <i>
   "Di fatto esistono prove crescenti che il lavoro articolato su turni ha un impatto significativo sulla salute e sulle prestazioni del lavoratore a causa dell'alterazione dei processi naturali del sonno che possono compromettere la sicurezza, aumentando il rischio di errori e soprattutto di incidenti sul lavoro".
  </i>
 </p>
 <p>
  Tutto questo se si lavora. Perchè, è chiaro, tuttora il problema principale sono le fermate per cigo che già riducono il salario, e quindi i lavoratori accettano quello che vuole il "convento" per qualche ora in più.
 </p>
 <p>
  C'è poco da aggiungere.
  <b>
   Il problema è come si contrasta quotidianamente, qui ed ora questa situazione.
  </b>
 </p>
 <p>
  Con il sindacato impegnato più negli incontri che nel contrasto quotidiano a questa realtà. Su questo per noi solo la
  <b>
   lotta "spontanea" è l'arma necessaria,
  </b>
  come altri stabilimenti, vedi Pomigliano, hanno dimostrato. E' su di essa che si può innestare la risposta operaia che condizioni anche parzialmente la posizione sindacale, a partire da quella della Fiom, e che è l'unico modo, nella sua estensione e generalizzazione, per affrontare i problemi dell'ora e costruire forza e coscienza necessarie per affrontare i problemi del prossimo futuro.
 </p>
 <div style="clear: both;">
 </div>
</div>

</div>


<div class='source'><p>Author: <a href="https://proletaricomunisti.blogspot.com/2024/02/pc-13-febbraio-stellantis-melfi-la.html">https://proletaricomunisti.blogspot.com/2024/02/pc-13-febbraio-stellantis-melfi-la.html</a></p></div>
</div>
</body></html>