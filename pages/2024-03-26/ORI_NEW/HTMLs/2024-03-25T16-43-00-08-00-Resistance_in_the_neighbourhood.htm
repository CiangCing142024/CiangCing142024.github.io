<html><body>
<div class='article'>
<div class='title'><h1>ΒΟΛΟΣ | Αγωνιστικές Κινήσεις: Συμμετέχουμε και καλούμε στην αντιπολεμική-αντιιμπεριαλιστική διαδήλωση το Σάββατο 30/3, στις 16:00, στην Κεντρική Πλατεία της Λάρισας!</h1></div>
<hr/>
<div class='metadata'>
<meta property="author" content="an.ba"/>
<meta property="description" content=""/>
<meta property="labels" content="αγωνιστικες κινησεις αει-τει, αντιιμπεριαλισμος, αντιπολεμικό, βολος"/>
<meta property="published_time" content="2024-03-25T16:43:00+08:00"/>
<meta property="images" content="https://blogger.googleusercontent.com/img/b/R29vZ2xl/AVvXsEgylcIljH_80YPfEXp0DpCNlBvIYOW4_bFWaWzE2cf2eWKoZoMFZSQ3ngk5s0sbr2oBiOL5GrsKNKI7vRpCdKEtxY6f3_MPIrPmLaSnTCNW8R9qVliI8wJUdHFOsdM_6qQLGz4PscqgOy3uWmy8JMs8oxj7IxSR6qpzrTkcRI8hTatCfFvFaa722vzvHaM/s1659/%CE%A0%CE%B1%CE%BD%CE%B8%CE%B5%CF%83%CF%83%CE%B1%CE%BB%CE%B9%CE%BA%CE%B7%20%CE%B1%CE%BD%CF%84%CE%B9%CE%B9%CE%BC%CF%80%CE%B5%CF%81%CE%B9%CE%B1%CE%BB%CE%B9%CF%83%CF%84%CE%B9%CE%BA%CE%B7%20%CE%B4%CE%B9%CE%B1%CE%B4%CE%B7%CE%BB%CF%89%CF%83%CE%B7%20(%CE%9C%CE%B1%CF%81%CF%84%CE%B7%CF%82%202024).jpg"/>
Author: an.ba
<br>
Description: 
<br>
Labels: αγωνιστικες κινησεις αει-τει, αντιιμπεριαλισμος, αντιπολεμικό, βολος
<br>
Published Time: 2024-03-25T16:43:00+08:00
<br>
Images: <a href="https://blogger.googleusercontent.com/img/b/R29vZ2xl/AVvXsEgylcIljH_80YPfEXp0DpCNlBvIYOW4_bFWaWzE2cf2eWKoZoMFZSQ3ngk5s0sbr2oBiOL5GrsKNKI7vRpCdKEtxY6f3_MPIrPmLaSnTCNW8R9qVliI8wJUdHFOsdM_6qQLGz4PscqgOy3uWmy8JMs8oxj7IxSR6qpzrTkcRI8hTatCfFvFaa722vzvHaM/s1659/%CE%A0%CE%B1%CE%BD%CE%B8%CE%B5%CF%83%CF%83%CE%B1%CE%BB%CE%B9%CE%BA%CE%B7%20%CE%B1%CE%BD%CF%84%CE%B9%CE%B9%CE%BC%CF%80%CE%B5%CF%81%CE%B9%CE%B1%CE%BB%CE%B9%CF%83%CF%84%CE%B9%CE%BA%CE%B7%20%CE%B4%CE%B9%CE%B1%CE%B4%CE%B7%CE%BB%CF%89%CF%83%CE%B7%20(%CE%9C%CE%B1%CF%81%CF%84%CE%B7%CF%82%202024).jpg">000000.jpg</a>
</div>
<div class='content'>
<div class="post-body entry-content" id="post-body-8272259501531346030" itemprop="description articleBody">
 <div class="separator" style="clear: both; text-align: center;">
  <a href="https://blogger.googleusercontent.com/img/b/R29vZ2xl/AVvXsEgylcIljH_80YPfEXp0DpCNlBvIYOW4_bFWaWzE2cf2eWKoZoMFZSQ3ngk5s0sbr2oBiOL5GrsKNKI7vRpCdKEtxY6f3_MPIrPmLaSnTCNW8R9qVliI8wJUdHFOsdM_6qQLGz4PscqgOy3uWmy8JMs8oxj7IxSR6qpzrTkcRI8hTatCfFvFaa722vzvHaM/s1659/%CE%A0%CE%B1%CE%BD%CE%B8%CE%B5%CF%83%CF%83%CE%B1%CE%BB%CE%B9%CE%BA%CE%B7%20%CE%B1%CE%BD%CF%84%CE%B9%CE%B9%CE%BC%CF%80%CE%B5%CF%81%CE%B9%CE%B1%CE%BB%CE%B9%CF%83%CF%84%CE%B9%CE%BA%CE%B7%20%CE%B4%CE%B9%CE%B1%CE%B4%CE%B7%CE%BB%CF%89%CF%83%CE%B7%20(%CE%9C%CE%B1%CF%81%CF%84%CE%B7%CF%82%202024).jpg" imageanchor="1" style="margin-left: 1em; margin-right: 1em;">
   <img border="0" data-original-height="1659" data-original-width="1200" height="640" src="https://blogger.googleusercontent.com/img/b/R29vZ2xl/AVvXsEgylcIljH_80YPfEXp0DpCNlBvIYOW4_bFWaWzE2cf2eWKoZoMFZSQ3ngk5s0sbr2oBiOL5GrsKNKI7vRpCdKEtxY6f3_MPIrPmLaSnTCNW8R9qVliI8wJUdHFOsdM_6qQLGz4PscqgOy3uWmy8JMs8oxj7IxSR6qpzrTkcRI8hTatCfFvFaa722vzvHaM/s1659/%CE%A0%CE%B1%CE%BD%CE%B8%CE%B5%CF%83%CF%83%CE%B1%CE%BB%CE%B9%CE%BA%CE%B7%20%CE%B1%CE%BD%CF%84%CE%B9%CE%B9%CE%BC%CF%80%CE%B5%CF%81%CE%B9%CE%B1%CE%BB%CE%B9%CF%83%CF%84%CE%B9%CE%BA%CE%B7%20%CE%B4%CE%B9%CE%B1%CE%B4%CE%B7%CE%BB%CF%89%CF%83%CE%B7%20(%CE%9C%CE%B1%CF%81%CF%84%CE%B7%CF%82%202024).jpg" srcset="https://blogger.googleusercontent.com/img/b/R29vZ2xl/AVvXsEgylcIljH_80YPfEXp0DpCNlBvIYOW4_bFWaWzE2cf2eWKoZoMFZSQ3ngk5s0sbr2oBiOL5GrsKNKI7vRpCdKEtxY6f3_MPIrPmLaSnTCNW8R9qVliI8wJUdHFOsdM_6qQLGz4PscqgOy3uWmy8JMs8oxj7IxSR6qpzrTkcRI8hTatCfFvFaa722vzvHaM/s1659/%CE%A0%CE%B1%CE%BD%CE%B8%CE%B5%CF%83%CF%83%CE%B1%CE%BB%CE%B9%CE%BA%CE%B7%20%CE%B1%CE%BD%CF%84%CE%B9%CE%B9%CE%BC%CF%80%CE%B5%CF%81%CE%B9%CE%B1%CE%BB%CE%B9%CF%83%CF%84%CE%B9%CE%BA%CE%B7%20%CE%B4%CE%B9%CE%B1%CE%B4%CE%B7%CE%BB%CF%89%CF%83%CE%B7%20(%CE%9C%CE%B1%CF%81%CF%84%CE%B7%CF%82%202024).jpg" width="462"/>
  </a>
 </div>
 <p>
  - Να οικοδομήσουμε ξανά ένα πλατύ αντιιμπεριαλιστικό-αντιπολεμικό μέτωπο σε κάθε χώρο σπουδών-δουλειάς-ζωής. Η νεολαία μαζί με τον λαό, να αντισταθούμε στην πολιτική της εξάρτησης και του πολέμου που μας βάζει να αποδεχτούμε την πολεμική βαρβαρότητα, που μας προετοιμάζει να γίνουμε κρέας στα κανόνια των ιμπεριαλιστών φονιάδων!
 </p>
 <p>
  Ενώ κλιμακώνεται η πολύμηνη σφαγή του Παλαιστινιακού λαού στη Λωρίδα της Γάζας, η χώρα εμπλέκεται ακόμα πιο έντονα στα πολεμικά μέτωπα και τους ιμπεριαλιστικούς σχεδιασμούς των ΗΠΑ-ΝΑΤΟ-ΕΕ. Η ντόπια αστική τάξη και η κυβέρνησή της συνεχίζουν την δουλειά του «καλού παιδιού» των φονιάδων των λαών: από το ολικό ξεπούλημα της γης, του αέρα και της θάλασσας της χώρας στις ΝΑΤΟϊκές βάσεις, έως την πολιτική της ιμπεριαλιστικής εξάρτησης που εμπλέκει το λαό αυτού του τόπου στους αιματοβαμμένους σχεδιασμούς των Αμερικάνων και Ευρωπαίων.
 </p>
 <p>
  Πλέον, η Θεσσαλία αποτελεί ένα από τα κέντρα εφόδου και τροφοδότησης των λουτρών αίματος που έχουν ανοίξει και συντηρούν οι ιμπεριαλιστές της Δύσης σε Ουκρανία, Παλαιστίνη και Μέση Ανατολή. Η ενεργή εμπλοκή των ΝΑΤΟϊκών βάσεων σε Λάρισα και Νέα Αγχίαλο, οι ασκήσεις Αμερικάνων και Γάλλων πεζοναυτών στο Πήλιο, τα F-16 πάνω από τον θεσσαλικό κάμπο και τα πολεμικά πλοία στο λιμάνι του Βόλου, αποτελούν στοιχεία μίας πολιτικής που πρέπει να βρει τον λαό και τη νεολαία της Θεσσαλίας στους δρόμους του αγώνα.
 </p>
 <p>
  - Δεν αποδεχόμαστε την εμπλοκή της χώρας στο αιματοκύλισμα των λαών του πλανήτη.
 </p>
 <p>
  - Έξω οι βάσεις, το ΝΑΤΟ και οι Αμερικάνοι από τον τόπο μας. Έξω από την ΕΕ, η Ελλάδα δεν είναι προτεκτοράτο.
 </p>
 <p>
  - Κάτω τα χέρια από την Γάζα! Νίκη στα όπλα της παλαιστινιακής αντίστασης! Ελεύθερη Παλαιστίνη, με ενιαίο και ανεξάρτητο παλαιστινιακό κράτος, από τον Ιορδάνη ποταμό έως τη Μεσόγειο Θάλασσα.
 </p>
 <p>
  - Έξω οι ΗΠΑ-ΝΑΤΟ και Ρωσία από την Ουκρανία. Κανένας λαός δεν έχει ανάγκη από προστάτες.
 </p>
 <p>
  - Κάτω η πολιτική της ιμπεριαλιστικής εξάρτησης, της φτώχειας και του πολέμου.
 </p>
 <div>
  <br/>
 </div>
 <div style="clear: both;">
 </div>
</div>
</div>


<div class='source'><p>Source: <a href="https://antigeitonies3.blogspot.com/2024/03/303-1600_25.html">https://antigeitonies3.blogspot.com/2024/03/303-1600_25.html</a></p></div>
</div>
</body></html>