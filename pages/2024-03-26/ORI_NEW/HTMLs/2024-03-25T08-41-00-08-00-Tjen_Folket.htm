<html><body>
<div class='article'>
<div class='title'><h1>Danmark: Spiralkampanjen og dansk imperialisme på Grønland</h1></div>
<hr/>
<div class='metadata'>
<meta property="author" content="Tjen Folket Media"/>
<meta property="categories" content="Norden"/>
<meta property="description" content="Våre kamerater i Socialistisk Revolution skriver om «spiralsaken» og den danske imperialismens brutale grep for å begrense Grønlands befolkningsvekst. Dette er en en kort oppsummering av saken, og …"/>
<meta property="modified_time" content="2024-03-24T12:53:19+00:00"/>
<meta property="published_time" content="2024-03-25T08:41:00+08:00"/>
<meta property="type" content="article"/>
<meta property="images" content="https://tjen-folket.no/wp-content/uploads/2024/03/grodnm-1160x856.jpg"/>
Author: Tjen Folket Media
<br>
Categories: Norden
<br>
Description: Våre kamerater i Socialistisk Revolution skriver om «spiralsaken» og den danske imperialismens brutale grep for å begrense Grønlands befolkningsvekst. Dette er en en kort oppsummering av saken, og …
<br>
Modified Time: 2024-03-24T12:53:19+00:00
<br>
Published Time: 2024-03-25T08:41:00+08:00
<br>
Type: article
<br>
Images: <a href="https://tjen-folket.no/wp-content/uploads/2024/03/grodnm-1160x856.jpg">000000.jpg</a>
</div>
<div class='content'>
<div class="overlay-media parallax">
 <img alt="" class="jarallax-img" decoding="async" fetchpriority="high" height="856" sizes="(max-width: 1160px) 100vw, 1160px" src="https://tjen-folket.no/wp-content/uploads/2024/03/grodnm-1160x856.jpg" srcset="https://tjen-folket.no/wp-content/uploads/2024/03/grodnm-1160x856.jpg" width="1160"/>
</div>
<section class="entry-content">
 <p>
  Av en kommentator for Tjen Folket Media.
 </p>
 <hr class="wp-block-separator has-css-opacity"/>
 <p>
  <strong>
   Våre kamerater i Socialistisk Revolution skriver om «spiralsaken» og den danske imperialismens brutale grep for å begrense Grønlands befolkningsvekst. Dette er en en kort oppsummering av saken, og leseren oppfordres til å lese hele saken via lenke under artikkelen.
  </strong>
 </p>
 <p>
  Artikkelen beskriver den danske imperialismens brutale og kyniske grep for å forsvare og forsterke sin kontroll over Grønland, som formelt ikke har vært en dansk koloni siden 1953, men var fortsatt underlagt Danmark i praksis. På 50- og 60-tallet steg fødselsraten på Grønland med 80%. Grønlandsministeriet og Sundhedsstyrelsen bestemte da i 1966 å innoperere spiral hos halvparten av alle Grønlands antatt fertile kvinner, det vil si ca. 4 500. Begrunnelsen var at «befolkningsveksten ikke skulle forhindre moderniseringen av Grønland». Grønlands befolkningstall har aldri kommet opp på samme nivå, og har de siste årene stagnert.
 </p>
 <p>
  «Spiralkampanjen» var på sitt største fra 1966 til 70-tallet. Til og med etter denne politikken ble offisielt forlatt i 1974, fortsatte den uoffisielt i mange år. Prevensjonen var innoperert uten kvinnenes samtykke, og har ført til permanente kroppskader hos mange kvinner. Ufrivillig prevensjon var innoperert i ytterligere 14 kvinner på 90-tallet, etter at lokale myndigheter overtok helsesektoren på Grønland. Det har også blitt rapportert minst tre ufrivillige aborter som ble utført av myndighetene i 2004, 2010 og 2013.
 </p>
 <p>
  Socialistisk Revolution forklarer at Grønlands og Færøyenes overgang fra en kolonial til en halvkolonial status er en bevisst beslutning tatt av Danmark for å bevare sin kontroll over dem. Dette er en beslutning basert på lærdommer fra antikoloniale bevegelser i andre land, og viser svakheten til den danske imperialismen, som ikke kunne beholde direkte kolonial makt.
 </p>
 <p>
  Referanse:
  <br/>
  <a href="https://socialistiskrevolution.wordpress.com/2024/03/15/spiralkampagnen-og-dansk-kolonialismes-social-engineering-i-gronland/">
   »Spiralkampagnen« og dansk kolonialismes social-engineering i Grønland
  </a>
 </p>
</section>
</div>


<div class='source'><p>Source: <a href="https://tjen-folket.no/2024/03/25/danmark-spiralkampanjen-og-dansk-imperialisme-pa-gronland/">https://tjen-folket.no/2024/03/25/danmark-spiralkampanjen-og-dansk-imperialisme-pa-gronland/</a></p></div>
</div>
</body></html>