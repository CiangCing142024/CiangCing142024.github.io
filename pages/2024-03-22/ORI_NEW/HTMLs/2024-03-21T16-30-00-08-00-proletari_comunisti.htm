<html><body>
<div class='article'>
<div class='title'><h1>pc 21 marzo - '"Economia di guerra"</h1></div>
<hr/>
<div class='metadata'>
<meta property="author" content="fannyhill"/>
<meta property="description" content="Non c'è molto da aggiungere, spiegare di fronte alle gravi affermazioni del presidente del Consiglio europeo, Charles Michel - che riportiam..."/>
<meta property="published_time" content="2024-03-21T16:30:00+08:00"/>
<meta property="images" content="https://blogger.googleusercontent.com/img/b/R29vZ2xl/AVvXsEgNBuCaOCLQzuiVYDJc8Vz1177DVQ0QvLtQJqd-ju8yfQSsKtK8WFRYbbxZyrlX0z2NboJin53jGhfL8F0w-shhRZqujZZL8LqqtNthRyrWySc9FEPf4BSLel7PnVilMPimX1BLTEFLVdz9DPSgz9OU5ZCWRIv2MwkAfEG_u_0vQmwZ7kwPHqRB7P4pkWzR/s300/images.jpg"/>
Author: fannyhill
<br>
Description: Non c'è molto da aggiungere, spiegare di fronte alle gravi affermazioni del presidente del Consiglio europeo, Charles Michel - che riportiam...
<br>
Published Time: 2024-03-21T16:30:00+08:00
<br>
Images: <a href="https://blogger.googleusercontent.com/img/b/R29vZ2xl/AVvXsEgNBuCaOCLQzuiVYDJc8Vz1177DVQ0QvLtQJqd-ju8yfQSsKtK8WFRYbbxZyrlX0z2NboJin53jGhfL8F0w-shhRZqujZZL8LqqtNthRyrWySc9FEPf4BSLel7PnVilMPimX1BLTEFLVdz9DPSgz9OU5ZCWRIv2MwkAfEG_u_0vQmwZ7kwPHqRB7P4pkWzR/s300/images.jpg">000000.jpg</a>
</div>
<div class='content'>
<div class="post-body entry-content" id="post-body-3124504627709157007" itemprop="description articleBody">
 <p>
  <span style="font-family: arial;">
   <b>
   </b>
  </span>
 </p>
 <div class="separator" style="clear: both; text-align: center;">
  <span style="font-family: arial;">
   <b>
    <a href="https://blogger.googleusercontent.com/img/b/R29vZ2xl/AVvXsEgNBuCaOCLQzuiVYDJc8Vz1177DVQ0QvLtQJqd-ju8yfQSsKtK8WFRYbbxZyrlX0z2NboJin53jGhfL8F0w-shhRZqujZZL8LqqtNthRyrWySc9FEPf4BSLel7PnVilMPimX1BLTEFLVdz9DPSgz9OU5ZCWRIv2MwkAfEG_u_0vQmwZ7kwPHqRB7P4pkWzR/s300/images.jpg" imageanchor="1" style="margin-left: 1em; margin-right: 1em;">
     <img border="0" data-original-height="168" data-original-width="300" height="224" src="https://blogger.googleusercontent.com/img/b/R29vZ2xl/AVvXsEgNBuCaOCLQzuiVYDJc8Vz1177DVQ0QvLtQJqd-ju8yfQSsKtK8WFRYbbxZyrlX0z2NboJin53jGhfL8F0w-shhRZqujZZL8LqqtNthRyrWySc9FEPf4BSLel7PnVilMPimX1BLTEFLVdz9DPSgz9OU5ZCWRIv2MwkAfEG_u_0vQmwZ7kwPHqRB7P4pkWzR/s300/images.jpg" srcset="https://blogger.googleusercontent.com/img/b/R29vZ2xl/AVvXsEgNBuCaOCLQzuiVYDJc8Vz1177DVQ0QvLtQJqd-ju8yfQSsKtK8WFRYbbxZyrlX0z2NboJin53jGhfL8F0w-shhRZqujZZL8LqqtNthRyrWySc9FEPf4BSLel7PnVilMPimX1BLTEFLVdz9DPSgz9OU5ZCWRIv2MwkAfEG_u_0vQmwZ7kwPHqRB7P4pkWzR/s300/images.jpg" width="400"/>
    </a>
   </b>
  </span>
 </div>
 <span style="font-family: arial;">
  <b>
   <br/>
   Non c'è molto da aggiungere, spiegare di fronte alle gravi affermazioni del presidente del Consiglio europeo, Charles Michel - che riportiamo di seguito - che parla di "economia di guerra" e se vogliamo la pace devi fare la guerra.
  </b>
  Certo, siamo in periodo di elezioni europee e i toni si fanno volutamente forti per raccogliere consensi, ma le dichiarazioni fatte da Charles Michel vanno insieme a fatti e altre dichiarazioni:
  <b>
   ieri la Ue ha deciso una nuova dotazione di 4,5 miliardi all'Ucraina, primo pacchetto di 50 miliardi; Macron ipotizza anche l'invio di propri soldati in Ucraina; si annuncia il raddoppio entro fine 2025 dell'attuale produzione militare...
  </b>
 </span>
 <p>
 </p>
 <p>
  <b>
   <span style="font-family: arial;">
    Si preannuncia, di fatto, un'estensione della guerra, almeno in Europa, in nome della "nostra propria sicurezza".
   </span>
  </b>
 </p>
 <p>
  <b>
   <span style="font-family: sans-serif;">
    Che significhe
   </span>
   <span style="font-family: arial;">
    rebbe
   </span>
  </b>
  <span style="font-family: arial;">
   "
  </span>
  <span style="font-family: arial;">
   <b>
    economia di guerra", quali effetti sarebbero per le masse?
   </b>
   Significherebbe concentrare parte dell'economia, fondi, produzione, risorse nella produzione militare; si
  </span>
  <span style="font-family: sans-serif;">
   parla di "beni a duplice uso" cioè beni che pur nati
  </span>
  <span>
   per uso civile, per la medicina, la ricerca scientifica, ecc., possono essere utilizzati per scopi militari
  </span>
  <span style="font-family: sans-serif;">
   ; quindi spostare finanziamenti del governo verso missioni militari e armamento, togliendoli sempre più a fondi per il lavoro, il reddito, i servizi sociali, la salute, la scuola, ecc.
  </span>
 </p>
 <p>
  <b>
   La "sicurezza" di cui parla è quella dei imperialisti, non certo quella delle masse popolari
  </b>
  che verrebbe, proprio da quest'estensione degli interventi messa a rischio. E che non si tratti di "difesa" lo dice lo stesso Commissario quando dichiara che per la prima volta nella storia della UE verranno consegnate armi letali all'Ucraina.
 </p>
 <p>
  La chiusura di questo scritto di Charles Michel è altrettanto inquietante. Scrive: Questa battaglia richiede una
  <b style="background-color: transparent;">
   leadership forte:
  </b>
  <span>
   per mobilitare i nostri cittadini, le nostre imprese e i nostri governi...". Che significa "leadership forte"? Se non la dichiarazione chiara che guerra e governi di moderno fascismo.
  </span>
 </p>
 <p>
  <b>
   <span>
    Charles Michel: "Se vogliamo la pace dobbiamo prepararci alla guerra" - Gentiloni: "Bisogna sbrigarsi".
   </span>
  </b>
 </p>
 <p>
  "...l vento sta cambiando, perlomeno nelle intenzioni di Bruxelles e di un ampio fronte di capitali, unite nel convincimento che
  <b>
   una nuova corsa alle armi è cominciata
  </b>
  . E che, quindi,
  <b>
   anche la Banca europea... debba adesso indossare l’elmetto e finanziare progetti per la difesa
  </b>
  : il pressing è oggetto di una lettera firmata ieri da 14 Paesi, tra cui
  <b>
   Italia,
  </b>
  Francia e Germania....
 </p>
 <p>
  ...Come finanziare la nuova difesa comune, però, ancora non si sa. Il commissario all’Economia Paolo Gentiloni parla di possibile nuovo debito comune..."
 </p>
 <p>
  <b>
   Dall’intervento di
  </b>
  <b>
   Charles Michel Presidente del Consiglio europeo
  </b>
 </p>
 <p>
  "...La Russia rappresenta una seria minaccia militare per il nostro continente europeo e per la sicurezza globale. Se la riposta dell’Ue non sarà adeguata e se non forniamo all’Ucraina sostegno sufficiente per fermare la Russia, saremo i prossimi.
 </p>
 <p>
  Dobbiamo quindi essere pronti a difenderci e
  <b>
   passare a una modalità di «economia di guerra».
  </b>
  È
  <span>
  </span>
 </p>
 <a name="more">
 </a>
 giunto il momento di assumerci la responsabilità della
 <b>
  nostra propria sicurezza.
 </b>
 Non possiamo più contare sugli altri o essere in balia dei cicli elettorali negli Stati Uniti o altrove.
 <p>
 </p>
 <p>
  Dobbiamo rafforzare la nostra capacità, sia per l’Ucraina che per l’Europa, di difendere il mondo democratico.
  <b>
   Un’Europa più forte contribuirà anche a rafforzare l’alleanza Nato e potenzierà la nostra difesa collettiva.
  </b>
 </p>
 <p>
  Possiamo essere fieri di quanto abbiamo fatto finora, ma c’è ancora molto che possiamo e dobbiamo fare.
 </p>
 <p>
  In una telefonata a due giorni dall’inizio della guerra il presidente Zelensky ha chiesto all’Ue di inviare armi. Insieme all’Alto rappresentante Borrell
  <b>
   ci siamo adoperati con i leader dell’Ue per consegnare armi letali all’Ucraina.
  </b>
  Non era mai successo prima nella storia della nostra Unione.
 </p>
 <p>
  Abbiamo anche intensificato la nostra azione sul fronte militare. Dall’inizio della guerra
  <b>
   l’industria europea della Difesa ha aumentato del 50% la sua capacità di produzione ed entro la fine del prossimo anno raddoppieremo la produzione europea di munizioni, portandola a oltre 2 milioni di pezzi.
  </b>
 </p>
 <p>
  Dobbiamo fare di più per aiutare l’Ucraina e rafforzare la nostra difesa europea. Dobbiamo essere in grado di parlare non solo la lingua della diplomazia,
  <b>
   ma anche quella del potere.
  </b>
 </p>
 <p>
  Quest’anno, la Russia dovrebbe spendere il 6% del Pil per la difesa, mentre l’Ue continua a spendere in media meno del 2% del Pil previsto dall’obiettivo della Nato.
 </p>
 <p>
  Sono decenni che l’Europa non investe a sufficienza nella nostra sicurezza e difesa. Oggi siamo di fronte alla più grande sfida di sicurezza dalla Seconda guerra mondiale, per cui dobbiamo rafforzare la nostra prontezza alla difesa. Per farlo, sarà necessario che
  <b>
   il nostro pensiero compia una transizione radicale e irreversibile verso una forma mentis incentrata sulla sicurezza strategica.
  </b>
 </p>
 <p>
  Dobbiamo dare priorità all’Ucraina e
  <b>
   dobbiamo anche spendere di più
  </b>
  , in modo più intelligente e meno frammentato...
 </p>
 <p>
  Il nostro obiettivo dovrebbe essere di
  <b>
   raddoppiare entro il 2030 i nostri acquisti dall’industria europea,
  </b>
  così da garantire una maggiore prevedibilità alle nostre imprese.
  <b>
   Contratti pluriennali le incentiveranno inoltre ad aumentare la loro capacità di produzione.
  </b>
 </p>
 <p>
  <b>
   Gli investimenti nella Difesa sono costosi
  </b>
  , ma senza è impossibile accrescere la nostra produzione in questo settore. Dobbiamo trovare modi per
  <b>
   facilitare l’accesso dell’industria ai finanziamenti sia pubblici che privati.
  </b>
  Anche l’emissione di obbligazioni europee per la difesa al fine di raccogliere fondi per acquistare materiale o effettuare investimenti nella nostra industria potrebbe rappresentare un mezzo potente per rafforzare la nostra base tecnologica, industriale e di innovazione. Dobbiamo inoltre valutare la possibilità di ampliare il mandato della Banca europea per gli investimenti e adattare la politica di prestiti per consentirci di fare di più a sostegno della nostra industria europea della Difesa, ad esempio
  <b>
   cambiando la definizione di beni a duplice uso.
  </b>
 </p>
 <p>
  Questa battaglia richiede una
  <b>
   leadership forte: per mobilitare i nostri cittadini, le nostre imprese e i nostri governi
  </b>
  a favore di un nuovo spirito di sicurezza e di difesa in tutto il continente europeo.
 </p>
 <p>
  Se vogliamo la pace, dobbiamo prepararci alla guerra".
 </p>
 <div style="clear: both;">
 </div>
</div>

</div>


<div class='source'><p>Source: <a href="https://proletaricomunisti.blogspot.com/2024/03/pc-21-marzo-economia-di-guerra.html">https://proletaricomunisti.blogspot.com/2024/03/pc-21-marzo-economia-di-guerra.html</a></p></div>
</div>
</body></html>