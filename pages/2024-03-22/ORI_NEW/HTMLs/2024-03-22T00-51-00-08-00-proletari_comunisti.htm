<html><body>
<div class='article'>
<div class='title'><h1>pc 21 marzo - Meloni in Egitto: i piani dell'imperialismo italiano e il ruolo di al Sisi al servizio dell'imperialismo (da Controinfo rossoperaia del 20/03)</h1></div>
<hr/>
<div class='metadata'>
<meta property="author" content="prolcomra"/>
<meta property="description" content="Il Mediterraneo,  l’Africa e il Medioriente sono l’altro fronte di guerra acceso dalla contesa interimperialista, con le truppe militari dei..."/>
<meta property="published_time" content="2024-03-22T00:51:00+08:00"/>
<meta property="images" content="https://blogger.googleusercontent.com/img/b/R29vZ2xl/AVvXsEhMP2Nr1LZNCta7G0opM5FdtUftu0TZWNqJDemQFYKcabPpqgLjvF8m6QxxhKXKWS0FQk9cqyykVtg1kfQBSthBDGeNWKlCAj7Lahpr8K6jfIG1TVA4ok9a2GjPEz98Eaya-MewxnT8q-Acc8J7Q6AEkdEVIA4rT4HKA9-jldMBTtCl2dD-9rb2BNAYGLLA/s1077/Meloni%20paga,%20ENI%20incassa2.jpg"/>
Author: prolcomra
<br>
Description: Il Mediterraneo,  l’Africa e il Medioriente sono l’altro fronte di guerra acceso dalla contesa interimperialista, con le truppe militari dei...
<br>
Published Time: 2024-03-22T00:51:00+08:00
<br>
Images: <a href="https://blogger.googleusercontent.com/img/b/R29vZ2xl/AVvXsEhMP2Nr1LZNCta7G0opM5FdtUftu0TZWNqJDemQFYKcabPpqgLjvF8m6QxxhKXKWS0FQk9cqyykVtg1kfQBSthBDGeNWKlCAj7Lahpr8K6jfIG1TVA4ok9a2GjPEz98Eaya-MewxnT8q-Acc8J7Q6AEkdEVIA4rT4HKA9-jldMBTtCl2dD-9rb2BNAYGLLA/s1077/Meloni%20paga,%20ENI%20incassa2.jpg">000000.jpg</a>
</div>
<div class='content'>
<div class="post-body entry-content" id="post-body-803487705008068378" itemprop="description articleBody">
 <div class="separator" style="clear: both; text-align: center;">
  <a href="https://blogger.googleusercontent.com/img/b/R29vZ2xl/AVvXsEhMP2Nr1LZNCta7G0opM5FdtUftu0TZWNqJDemQFYKcabPpqgLjvF8m6QxxhKXKWS0FQk9cqyykVtg1kfQBSthBDGeNWKlCAj7Lahpr8K6jfIG1TVA4ok9a2GjPEz98Eaya-MewxnT8q-Acc8J7Q6AEkdEVIA4rT4HKA9-jldMBTtCl2dD-9rb2BNAYGLLA/s1077/Meloni%20paga,%20ENI%20incassa2.jpg" style="margin-left: 1em; margin-right: 1em;">
   <img border="0" data-original-height="737" data-original-width="1077" height="318" src="https://blogger.googleusercontent.com/img/b/R29vZ2xl/AVvXsEhMP2Nr1LZNCta7G0opM5FdtUftu0TZWNqJDemQFYKcabPpqgLjvF8m6QxxhKXKWS0FQk9cqyykVtg1kfQBSthBDGeNWKlCAj7Lahpr8K6jfIG1TVA4ok9a2GjPEz98Eaya-MewxnT8q-Acc8J7Q6AEkdEVIA4rT4HKA9-jldMBTtCl2dD-9rb2BNAYGLLA/s1077/Meloni%20paga,%20ENI%20incassa2.jpg" srcset="https://blogger.googleusercontent.com/img/b/R29vZ2xl/AVvXsEhMP2Nr1LZNCta7G0opM5FdtUftu0TZWNqJDemQFYKcabPpqgLjvF8m6QxxhKXKWS0FQk9cqyykVtg1kfQBSthBDGeNWKlCAj7Lahpr8K6jfIG1TVA4ok9a2GjPEz98Eaya-MewxnT8q-Acc8J7Q6AEkdEVIA4rT4HKA9-jldMBTtCl2dD-9rb2BNAYGLLA/s1077/Meloni%20paga,%20ENI%20incassa2.jpg" width="465"/>
  </a>
 </div>
 <p>
  Il Mediterraneo,  l’Africa e il Medioriente sono l’altro fronte
di guerra acceso dalla contesa interimperialista, con le truppe
militari dei governi imperialisti sul terreno a rafforzare l’asse
del terrore, assieme al loro alleato sionista, contro i popoli arabi
con al centro la Palestina.
 </p>
 <p align="left" style="line-height: 100%; margin-bottom: 0cm;">
  Questo
fronte di guerra è strategico per lo Stato imperialista italiano, ce
lo stanno ripetendo fino alla nausea i governi e i cosiddetti
“analisti” vicini all’apparato militare-industriale Italiano, e
il governo Meloni/Crosetto/Tajani è proprio sull’interventismo
imperialista italiano che punta molto, la Meloni lo ha gonfiato
talmente tanto da spingere la stampa asservita a battezzarlo “piano
Mattei”, a dargli così una veste apparentemente strategica per
nascondere invece la realtà fatta di respingimenti appaltati ai
governi reazionari, di profitti derivati dalla rapina delle risorse
energetiche e dalle merci che transitano nell’area, di imposizione
del tallone di ferro degli eserciti imperialisti per schiacciare le
aspirazioni dei popoli e dominare il commercio mondiale che transita
nel Mar Rosso.
 </p>
 <p align="left" style="line-height: 100%; margin-bottom: 0cm;">
  La
presidenza italiana nel G7 e le elezioni europee sono un passaggio
ulteriore per tutti i governi e i partiti
  <span>
  </span>
 </p>
 <a name="more">
 </a>
 dell’Europa per crescere
come consenso e legittimare le loro politiche di repressione e
oppressione, sia all’interno dei rispettivi Stati imperialisti, sia
all’esterno contro i popoli.
 <p>
 </p>
 <p align="left" style="line-height: 100%; margin-bottom: 0cm;">
  In
questo contesto domenica 17 Marzo si è tenuta la visita al Cairo del
Presidente del Consiglio dei Ministri italiano, Meloni, insieme al
Presidente della Commissione europea, von der Leyen, sempre
disponibile quando deve sostenere le politiche razziste dei
respingimenti antimmigrati in compagnia della capa del governo
Italiano (nessuno può e deve dimenticare la strage dei migranti a
Cutro, dove su quelle morti per responsabilità italiane ed europee
le due aguzzine avevano rafforzato la loro unità). Della delegazione
che puntava al rafforzamento del partenariato strategico Ue-Egitto ha
fatto parte il Presidente della Repubblica di Cipro, attuale
presidente di turno del Consiglio Ue, i Primi Ministri di Grecia e
Austria.
 </p>
 <p align="left" style="line-height: 100%; margin-bottom: 0cm;">
  Sono
andati per firmare il nuovo patto Ue-Egitto, un piano da 7,4 miliardi
di euro, tra prestiti e sovvenzioni.
 </p>
 <p align="left" style="line-height: 100%; margin-bottom: 0cm;">
  Il
Cairo dalla Ue è considerato "partner affidabile", un
"pilastro della sicurezza del Mediterraneo", come si legge
nella dichiarazione congiunta.
 </p>
 <p align="left" style="line-height: 100%; margin-bottom: 0cm;">
  Inoltre
l’aggettivo “storico” non poteva mancare neanche questa volta
nel definire accordi politici, commerciali, militari,. Ogni passaggio
politico del governo Meloni poggia su parole vuote che ammantano la
sua politica imperialista, neocoloniale.
 </p>
 <p align="left" style="line-height: 100%; margin-bottom: 0cm;">
  Questo
del partenariato europeo era una delle gambe su cui poggia il
rafforzamento imperialista del regime di al Sisi in Egitto, l’altra
sono rapporti bilaterali Italia-Egitto che si concretizzano in nuovi
Memorandum.
 </p>
 <p align="left" style="line-height: 100%; margin-bottom: 0cm;">
  Con gli
accordi con Libia, Tunisia e Albania, il governo Meloni persegue alla
stessa maniera anche con l’Egitto la sua politica di impedire le
partenze dei migranti in fuga da fame e guerre con i lager dove
rinchiuderli, una politica rafforzata dal governo Meloni/Piantedosi
di criminalizzazione/repressione delle ONG impegnate nei soccorsi in
mare.
 </p>
 <p style="line-height: 100%; margin-bottom: 0cm;">
  Al governo italiano,
anche in vista delle elezioni europee, interessa soprattutto la
questione migratoria. In Egitto sono presenti 9 milioni di migranti e
450 mila sono rifugiati e richiedenti asilo, di cui il 40% minori.
Metà di questi (213mila) viene dal Sudan, un paese in guerra da
ormai un anno con 7 milioni di sfollati. Il Sudan e l’evoluzione
del conflitto a Gaza hanno fatto diventare centrale il dialogo con
l’Egitto per gli imperialisti europei, anch’esso un Paese di
migranti: 11.072 sono stati gli egiziani arrivati in Italia via mare
nel 2023, prevalentemente dalla Libia. E proprio il rapporto stretto
di al Sisi con il generale Khalifa Haftar che controlla la Cirenaica,
la posizione che ha l’Egitto al confine con la Libia, il Sudan e la
Striscia di Gaza che fanno di questo Stato un puntello
dell’imperialismo nell’area Mediorientale. Per questo, e con la
collaborazione dell’Agenzia europea Frontex, gli imperialisti
vogliono irrobustire il controllo delle frontiere egiziane e
rafforzare il pattugliamento marittimo per impedire le partenze dei
migranti.
 </p>
 <p style="line-height: 100%; margin-bottom: 0cm;">
  “La crisi di Gaza
è in cima alle nostre preoccupazioni” ha detto la Meloni ma,
siccome non ha fatto assolutamente nulla per fermare il genocidio
dello Stato nazisionista israeliano contro Gaza e tutta la Palestina
occupata e bombardata, le cosiddette “preoccupazioni” sue e dei
governi sono solo per come impedire le partenze dei migranti e
soffocare l’appoggio anche armato della resistenza del popolo dello
Yemen, definito dalla stampa “ribelli Houthi”, che, in nome di
quella solidarietà con il popolo palestinese, colpisce gli interessi
dell’imperialismo che invece appoggia il terrorista n°1 dell’area,
lo Stato nazisionista di Israele e attacca le merci degli
imperialisti che passano nel Mar Rosso.
 </p>
 <p align="left" style="line-height: 100%; margin-bottom: 0cm;">
  I
regimi asserviti all’imperialismo diventano così un puntello
indispensabile e su di loro i governi imperialisti riversano fiumi di
denaro. In Italia questo lo chiamano pomposamente “piano Mattei”
e il modello di cui va orgoglioso il governo italiano è quello
siglato con la Tunisia di Saied nel settembre scorso, anch’esso,
non a caso, battezzato da Meloni e von der Leyen.
 </p>
 <p align="left" style="line-height: 100%; margin-bottom: 0cm;">
  L’incendio
della guerra – o meglio -  del genocidio in corso in Palestina da
parte dello Stato occupante naziosionista di Israele, sostenuto
dall’imperialismo occidentale con in testa gli USA e con il ruolo
attivo, complice, dell’Italia del governo Meloni, è divampato nel
Medioriente, per l’appoggio della resistenza dello Yemen alla
resistenza palestinese e con l’afflusso di armi, militari, USA/UE
nel Mar Rosso con l’obiettivo di spegnere la solidarietà politica
e militare dei popoli alla causa palestinese e per un aperto sostegno
al genocidio nazisionista.
 </p>
 <p align="left" style="line-height: 100%; margin-bottom: 0cm;">
  Sostenere
al-Sisi vuol dire innanzi tutto corrergli in aiuto per sostenere
tutto l’apparato di dominio del golpista, dai militari alle banche,
che hanno messo in ginocchio il popolo egiziano a cui ora si
aggiungono le ondate migratorie da Gaza e dal Sudan, create dagli
stessi imperialisti.
 </p>
 <p style="line-height: 100%; margin-bottom: 0cm;">
  I respingimenti dei
migranti saranno uno dei temi del G7 quindi è questione centrale per
una lotta antimperialista.
 </p>
 <p style="line-height: 100%; margin-bottom: 0cm;">
  L’iniziativa
europea fa seguito al sostegno economico che l’Egitto si è
assicurato dagli Emirati Arabi Uniti e dal Fondo monetario
internazionale (Fmi). Tra la fine di febbraio e l’inizio di marzo
Il Cairo ha ricevuto 10 miliardi di dollari erogati da un fondo
emiratino. Un progetto che prevede un investimento iniziale di 35
miliardi di dollari e che consentirà di rimpinguare le casse dello
Stato, su cui hanno gravato gli effetti della guerra nella Striscia
di Gaza. Il 6 marzo scorso, l’Fmi ha annunciato di voler aumentare
da 3 a 8 miliardi di dollari il valore del prestito che erogherà
all’Egitto in cambio delle riforme economiche che, tradotto,
significa scaricare con la repressione, con l’imposizione, tutta la
politica di austerità del regime reazionario egiziano contro il suo
stesso popolo.
 </p>
 <p style="line-height: 100%; margin-bottom: 0cm;">
  Sulla situazione
economica egiziana grava un debito che, secondo i dati della World
Bank di settembre 2023, ammonta a 164,5 miliardi di dollari. Il tasso
di inflazione annuale è salito al 36% a gennaio, senza possibilità
di contrazione entro breve tempo – anche perché la Banca centrale
ha deciso di rendere flessibile il tasso di cambio della sterlina
egiziana (ormai scambiata a 50 per dollaro, contro i 30 medi del
2023).
 </p>
 <p style="line-height: 100%; margin-bottom: 0cm;">
  Aiutare
economicamente il golpista al Sisi significa, come contropartita,
ottenere il suo coinvolgimento nella repressione dei migranti e, per
l’imperialismo italiano, questo significa anche i profitti legati
allo sfruttamento delle risorse energetiche, argomento strategico per
i paesi imperialisti, che per questo si scannano e ci stanno
trascinando nel macello mondiale.
 </p>
 <p style="line-height: 100%; margin-bottom: 0cm;">
  In un’intervista
concessa ad “Agenzia Nova”, un’analista Roberta ha detto che
“in tale prospettiva – ha aggiunto – Roma non può prescindere
dall’Egitto sia in ragione della posizione geografica del Paese
nordafricano, sia per le sue infrastrutture, legate in particolare
alla liquefazione del gas, presenti sul suo territorio. Ciò tanto
più in ragione della possibilità, annunciata di recente, che dal
2025 l’Egitto possa aumentare di 4 miliardi di metri cubi annui le
importazioni di gas naturale proveniente dal giacimento israeliano di
Tamar attraverso un gasdotto offshore da Ashkelon a Al Arish”.
L’Egitto, dice l’esperta, “mira a diventare un hub regionale di
riferimento per il Gnl e la costruzione di un partenariato più
stretto per l’Ue e soprattutto per l’Italia risponde dunque,
senza alcun dubbio, a un’esigenza di interesse nazionale”.
D’altro canto, “la stessa presenza del primo ministro greco
potrebbe verosimilmente spiegarsi proprio con la volontà di mettere
sul tavolo del negoziato prima di tutto le tematiche legate al
settore dell’energia e dunque ai giacimenti offshore, alle
infrastrutture, al Gnl e alle Zone economiche esclusive in tutta
l’area del Mediterraneo orientale”
 </p>
 <p style="line-height: 100%; margin-bottom: 0cm;">
  Quindi non ci sono
solo i respingimenti antimmigrati in questo accordo tra Meloni e al
Sisi, c’è anche l’approvvigionamento energetico: l’ENI ha
messo le mani sul pozzo di gas naturale Nargis-1.
  <strong>
   <span style="font-weight: normal;">
    E
   </span>
  </strong>
  <strong>
   <span style="font-weight: normal;">
    NI
   </span>
  </strong>
  <strong>
   <span style="font-weight: normal;">
    è attualmente il principale produttore in Egitto
   </span>
  </strong>
  <strong>
  </strong>
  con una produzione di idrocarburi di circa 350mila barili al
giorno. L’Egitto è diventato un hot spot per il gas dopo la
scoperta del giacimento offshore di Zohr nel 2015. Attualmente ENI
  <span data-darkreader-inline-border-bottom="" data-darkreader-inline-border-left="" data-darkreader-inline-border-right="" data-darkreader-inline-border-top="" style="--darkreader-inline-border-bottom: initial; --darkreader-inline-border-left: initial; --darkreader-inline-border-right: initial; --darkreader-inline-border-top: initial; border: none; display: inline-block; padding: 0cm;">
  </span>
  produce circa il 60% della produzione totale di gas del Paese
nordafricano e gestisce anche l’impianto di esportazione di gas
naturale liquefatto dal porto di Damietta da 5 milioni di tonnellate
l’anno.
 </p>
 <p style="line-height: 100%; margin-bottom: 0cm;">
  Per l’Italia
imperialista rappresentata dal governo Meloni si è trattato di
firmare un accordo con il golpista al Sisi proprio in coincidenza con
l’udienza del processo per la morte di Giulio Regeni, il giovane
ricercatore italiano, ucciso e torturato orribilmente dai servizi
segreti egiziani di cui è capo al Sisi, e questa udienza iniziata il
18 marzo a Roma.
 </p>
 <p style="line-height: 100%; margin-bottom: 0cm;">
  Niente può mettere
in discussione le relazioni tra Italia ed Egitto, non contano né
massacri né violazioni dei diritti umani, anzi, vengono rafforzati
il business civile e, soprattutto, quello militare che è cresciuto
vertiginosamente, con al centro, come sempre, la Fincantieri e la
Leonardo.
 </p>
 <p style="line-height: 100%; margin-bottom: 0cm;">
  Su questo il
Presidente egiziano Al Sisi, alla presenza dell’AD di ENI, Claudio
Descalzi, dichiarò che “l’assassinio è stato commesso per
rovinare i rapporti con l’Italia” e “per danneggiare l’Egitto”
e, rivolto a Descalzi, “Sa perché volevano danneggiare le
relazioni fra Egitto ed Italia? Affinché non arrivassimo qui”. Ma
non solo sono arrivati fin qui, sono andati anche avanti.
 </p>
 <p style="line-height: 100%; margin-bottom: 0cm;">
  Negli ultimi cinque
anni le industrie belliche italiane hanno esportato verso le forze
armate di al Sisi, l’ex capo dell’esercito golpista egiziano, da
poco rieletto trionfalmente per la terza volta, per il valore
complessivo di due miliardi e 39 milioni di euro. Secondo lo
Stockholm International Peace Research Institute (Sipri), infatti,
per il 2024 sarebbero già in ballo 3 miliardi di dollari per
l’acquisto di ventiquattro caccia Eurofighter Typhoon-2 da parte
del Cairo.
 </p>
 <p style="line-height: 100%; margin-bottom: 0cm;">
  La Leonardo
dell’amministratore delegato Cingolani, ex ministro della
transizione ecologica, azienda che ha nel suo libro-paga il ministro
Crosetto, si sta sfregando le mani per l’ennesima volta.
 </p>
 <p style="line-height: 100%; margin-bottom: 0cm;">
  Le industrie
belliche italiane hanno esportato alle forze armate egiziane negli
ultimi cinque anni armi per il valore complessivo di 2 miliardi e 39
milioni di euro.
 </p>
 <p style="line-height: 100%; margin-bottom: 0cm;">
  Quindi, dietro la
propaganda di questo governo, c’è la sostanza della politica
imperialista italiana: profitti e respingimenti antimmigrati.
 </p>
 <p style="line-height: 100%; margin-bottom: 0cm;">
  E contro di essa è
necessaria la massima opposizione proletaria, di massa,
antimperialista, solidale con la resistenza armata dei popoli.
 </p>
 <p align="left" style="line-height: 100%; margin-bottom: 0cm;">
 </p>
 <p align="left" style="line-height: 100%; margin-bottom: 0cm;">
 </p>
 <div style="clear: both;">
 </div>
</div>

</div>


<div class='source'><p>Source: <a href="https://proletaricomunisti.blogspot.com/2024/03/pc-21-marzo-meloni-in-egitto-i-piani.html">https://proletaricomunisti.blogspot.com/2024/03/pc-21-marzo-meloni-in-egitto-i-piani.html</a></p></div>
</div>
</body></html>