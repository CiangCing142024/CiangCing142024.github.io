<html><body>
<div class='article'>
<div class='title'><h1>Oslo: Rettssak mot terroranklaget fortsetter</h1></div>
<hr/>
<div class='metadata'>
<meta property="author" content="Tjen Folket Media"/>
<meta property="categories" content="Innenriks"/>
<meta property="description" content="Natt til 25. juni 2022 ble to personer drept og minst 21 skadet da Zaniar Matapour åpnet ild på C. J. Hambros plass, midt i Oslo sentrum. PST og E-tjenesten er i ettertid anklaget for å ha lagt til…"/>
<meta property="modified_time" content="2024-03-20T11:26:38+00:00"/>
<meta property="published_time" content="2024-03-21T15:00:00+08:00"/>
<meta property="type" content="article"/>
<meta property="images" content="https://tjen-folket.no/wp-content/uploads/2024/03/faksemile-25juni-Copy-1160x765.jpg"/>
Author: Tjen Folket Media
<br>
Categories: Innenriks
<br>
Description: Natt til 25. juni 2022 ble to personer drept og minst 21 skadet da Zaniar Matapour åpnet ild på C. J. Hambros plass, midt i Oslo sentrum. PST og E-tjenesten er i ettertid anklaget for å ha lagt til…
<br>
Modified Time: 2024-03-20T11:26:38+00:00
<br>
Published Time: 2024-03-21T15:00:00+08:00
<br>
Type: article
<br>
Images: <a href="https://tjen-folket.no/wp-content/uploads/2024/03/faksemile-25juni-Copy-1160x765.jpg">000000.jpg</a>
</div>
<div class='content'>
<div class="overlay-media parallax">
 <img alt="" class="jarallax-img" decoding="async" fetchpriority="high" height="765" sizes="(max-width: 1160px) 100vw, 1160px" src="https://tjen-folket.no/wp-content/uploads/2024/03/faksemile-25juni-Copy-1160x765.jpg" srcset="https://tjen-folket.no/wp-content/uploads/2024/03/faksemile-25juni-Copy-1160x765.jpg" width="1160"/>
</div>
<section class="entry-content">
 <p>
  Av en kommentator for Tjen Folket Media.
 </p>
 <hr class="wp-block-separator has-css-opacity"/>
 <p>
 </p>
 <p>
  <strong>
   Natt til 25. juni 2022 ble to personer drept og minst 21 skadet da Zaniar Matapour åpnet ild på C. J. Hambros plass, midt i Oslo sentrum. PST og E-tjenesten er i ettertid anklaget for å ha lagt til rette for angrepet.
  </strong>
 </p>
 <p>
  Matapour nekter å forklare seg, men anklagene går ut på at angrepet var målrettet mot utesteder forbundet med LHBT-personer og Pride-paraden, som skulle finne sted dagen etter angrepet. Matapour er tiltalt for «grove terrorhandlinger» med en strafferamme på 30 år.
 </p>
 <p>
  Langt flere kunne blitt drept, om det ikke var for at sivile enkeltpersoner kastet seg over Matapour under opphør i skytingen, hindret ham i å lade våpenet på nytt, rev det fra ham og slo ham og holdt han nede. Hendelsen er godt dokumentert av en rekke overvåkningsvideoer fra flere vinkler. Flere av disse heltene har i ettertid slitt psykisk, men sier de er misfornøyd med manglende støtte fra helsevesenet. Blant disse er fiskeren Mats Riskild Aasberg, en av de som kastet seg over skytteren for å rive våpenet fra ham.
 </p>
 <p>
  Blant de skadde i angrepet var Samir Alnahhar, tobarnsfar og palestiner fra Gaza. Han ble skutt i hodet og sier til VG at han har mistet tryggheten han hadde, at livet er endret, at syn og hørsel er redusert og at han må gå på krykker, og at han har vært sykemeldt siden.
 </p>
 <p>
  Som følge av angrepet ba politiet Oslo Pride om å avlyse sitt arrangement 25. juni, noe flere har kritisert sterkt i ettertid, som en inngripen i forsamlingsfriheten. Oslo Pride har protestert mot politiet, og også mot PST og den militære Etterretningstjenesten, som på forhånd var advart om angrepet. Tusenvis av mennesker trosset likevel politiets «anbefaling» og gikk i demonstrasjonstog mot angrepet og i solidaritet med alle som følte seg rammet.
 </p>
 <p>
  Det kom raskt frem etter angrepet at Matapour og hans bekjente hadde vært i kontakt med en hemmelig agent for E-tjenesten, som utga seg for å være IS-medlem. Denne agenten oppfordret til å gjennomføre angrepet, og ga på ulike vis moralsk støtte til disse – under påskudd om «informasjonsinnhenting». Videre skal PST ha hatt Matapour under oppsyn. Kort sagt lot etterretningstjenesten og overvåkingspolitiet til den borgerlige staten dette angrepet skje, noe som har vekket mye harme fra de som ble rammet og fra organisasjoner som Oslo Pride og foreningen Fri.
 </p>
 <p>
  <strong>
   Les også:
  </strong>
 </p>
 <figure class="wp-block-embed is-type-wp-embed is-provider-tjen-folket-media wp-block-embed-tjen-folket-media">
  <div class="wp-block-embed__wrapper">
   <blockquote class="wp-embedded-content" data-secret="Z4bzQdWOLh" style="display: none;">
    <a href="https://tjen-folket.no/2022/06/30/solidaritetsmarkeringer-etter-masseskytinga-under-pride/">
     Solidaritetsmarkeringer etter masseskytinga under Pride
    </a>
   </blockquote>
   <iframe class="wp-embedded-content" data-secret="Z4bzQdWOLh" frameborder="0" height="578" marginheight="0" marginwidth="0" sandbox="allow-scripts" scrolling="no" security="restricted" src="https://tjen-folket.no/2022/06/30/solidaritetsmarkeringer-etter-masseskytinga-under-pride/embed/#?secret=Ah2WPnzMPp#?secret=Z4bzQdWOLh" title="«Solidaritetsmarkeringer etter masseskytinga under Pride» — Tjen Folket Media" width="600">
   </iframe>
  </div>
 </figure>
 <figure class="wp-block-embed is-type-wp-embed is-provider-tjen-folket-media wp-block-embed-tjen-folket-media">
  <div class="wp-block-embed__wrapper">
   <blockquote class="wp-embedded-content" data-secret="boQt3Qg8S1" style="display: none;">
    <a href="https://tjen-folket.no/2023/06/26/oslo-solidaritetsmarsj-25-juni/">
     Oslo: Solidaritetsmarsj 25. juni
    </a>
   </blockquote>
   <iframe class="wp-embedded-content" data-secret="boQt3Qg8S1" frameborder="0" height="552" marginheight="0" marginwidth="0" sandbox="allow-scripts" scrolling="no" security="restricted" src="https://tjen-folket.no/2023/06/26/oslo-solidaritetsmarsj-25-juni/embed/#?secret=UuhYJyTita#?secret=boQt3Qg8S1" title="«Oslo: Solidaritetsmarsj 25. juni» — Tjen Folket Media" width="600">
   </iframe>
  </div>
 </figure>
 <figure class="wp-block-embed is-type-wp-embed is-provider-tjen-folket-media wp-block-embed-tjen-folket-media">
  <div class="wp-block-embed__wrapper">
   <blockquote class="wp-embedded-content" data-secret="C8AduqWtfK" style="display: none;">
    <a href="https://tjen-folket.no/2023/06/12/25-juni-skytingen-og-kritikk-av-pst-og-e-tjenesten/">
     25. juni-skytingen og kritikk av PST og E-tjenesten
    </a>
   </blockquote>
   <iframe class="wp-embedded-content" data-secret="C8AduqWtfK" frameborder="0" height="528" marginheight="0" marginwidth="0" sandbox="allow-scripts" scrolling="no" security="restricted" src="https://tjen-folket.no/2023/06/12/25-juni-skytingen-og-kritikk-av-pst-og-e-tjenesten/embed/#?secret=P0ljxE2FE2#?secret=C8AduqWtfK" title="«25. juni-skytingen og kritikk av PST og E-tjenesten» — Tjen Folket Media" width="600">
   </iframe>
  </div>
 </figure>
 <p>
  <strong>
   Referanser
  </strong>
  <strong>
   <br/>
  </strong>
  <a href="https://www.nrk.no/norge/matapour-tiltalt-for-25.-juni-terroren_-rettssak-i-mars-1.16632366">
   Matapour tiltalt for 25. juni-terroren: Rettssak i mars – NRK Norge
   <br/>
  </a>
  <a href="https://www.vg.no/nyheter/innenriks/i/wAMK7o/zaniar-matapour-i-retten-disse-overmannet-ham">
   Zaniar Matapour i retten: Disse overmannet ham
   <br/>
  </a>
  <a href="https://www.dagsavisen.no/nyheter/innenriks/2024/03/12/matapours-forsvarer-frykter-e-tjenesten-gjorde-norge-mer-utrygt/">
   Zaniar Matapours forsvarer: Frykter E-tjenesten gjorde Norge mer utrygt – Dagsavisen
   <br/>
  </a>
  <a href="https://www.tv2.no/nyheter/innenriks/slik-handterte-pst-varselet-fra-e-tjenesten/15801832/">
   Oslo-skytingen: Slik håndterte PST varselet fra E-tjenesten
   <br/>
  </a>
  <a href="https://www.vg.no/nyheter/innenriks/i/3EWv2d/terrorsaken-jeg-hoerer-vennen-min-rope-samir-er-doed">
   Terrorsaken: – Jeg hører vennen min rope «Samir er død
   <br/>
  </a>
  <a href="https://www.abcnyheter.no/nyheter/norge/2024/03/19/195990326/tok-pistolen-fra-matapour-jeg-har-vaert-heldig">
   Tok pistolen fra Matapour: – Jeg har vært heldig | ABC Nyheter
  </a>
 </p>
</section>

</div>


<div class='source'><p>Source: <a href="https://tjen-folket.no/2024/03/21/oslo-rettssak-mot-terroranklaget-fortsetter/">https://tjen-folket.no/2024/03/21/oslo-rettssak-mot-terroranklaget-fortsetter/</a></p></div>
</div>
</body></html>