{"published time": "2024-03-21T15:00:00+08:00", "images": ["https://tjen-folket.no/wp-content/uploads/2024/03/faksemile-25juni-Copy-1160x765.jpg"], "content": "<div class=\"overlay-media parallax\">\n <img alt=\"\" class=\"jarallax-img\" decoding=\"async\" fetchpriority=\"high\" height=\"765\" sizes=\"(max-width: 1160px) 100vw, 1160px\" src=\"https://tjen-folket.no/wp-content/uploads/2024/03/faksemile-25juni-Copy-1160x765.jpg\" srcset=\"https://tjen-folket.no/wp-content/uploads/2024/03/faksemile-25juni-Copy-1160x765.jpg\" width=\"1160\"/>\n</div>\n<section class=\"entry-content\">\n <p>\n  Av en kommentator for Tjen Folket Media.\n </p>\n <hr class=\"wp-block-separator has-css-opacity\"/>\n <p>\n </p>\n <p>\n  <strong>\n   Natt til 25. juni 2022 ble to personer drept og minst 21 skadet da Zaniar Matapour \u00e5pnet ild p\u00e5 C. J. Hambros plass, midt i Oslo sentrum. PST og E-tjenesten er i ettertid anklaget for \u00e5 ha lagt til rette for angrepet.\n  </strong>\n </p>\n <p>\n  Matapour nekter \u00e5 forklare seg, men anklagene g\u00e5r ut p\u00e5 at angrepet var m\u00e5lrettet mot utesteder forbundet med LHBT-personer og Pride-paraden, som skulle finne sted dagen etter angrepet. Matapour er tiltalt for \u00abgrove terrorhandlinger\u00bb med en strafferamme p\u00e5 30 \u00e5r.\n </p>\n <p>\n  Langt flere kunne blitt drept, om det ikke var for at sivile enkeltpersoner kastet seg over Matapour under opph\u00f8r i skytingen, hindret ham i \u00e5 lade v\u00e5penet p\u00e5 nytt, rev det fra ham og slo ham og holdt han nede. Hendelsen er godt dokumentert av en rekke overv\u00e5kningsvideoer fra flere vinkler. Flere av disse heltene har i ettertid slitt psykisk, men sier de er misforn\u00f8yd med manglende st\u00f8tte fra helsevesenet. Blant disse er fiskeren Mats Riskild Aasberg, en av de som kastet seg over skytteren for \u00e5 rive v\u00e5penet fra ham.\n </p>\n <p>\n  Blant de skadde i angrepet var Samir Alnahhar, tobarnsfar og palestiner fra Gaza. Han ble skutt i hodet og sier til VG at han har mistet tryggheten han hadde, at livet er endret, at syn og h\u00f8rsel er redusert og at han m\u00e5 g\u00e5 p\u00e5 krykker, og at han har v\u00e6rt sykemeldt siden.\n </p>\n <p>\n  Som f\u00f8lge av angrepet ba politiet Oslo Pride om \u00e5 avlyse sitt arrangement 25. juni, noe flere har kritisert sterkt i ettertid, som en inngripen i forsamlingsfriheten. Oslo Pride har protestert mot politiet, og ogs\u00e5 mot PST og den milit\u00e6re Etterretningstjenesten, som p\u00e5 forh\u00e5nd var advart om angrepet. Tusenvis av mennesker trosset likevel politiets \u00abanbefaling\u00bb og gikk i demonstrasjonstog mot angrepet og i solidaritet med alle som f\u00f8lte seg rammet.\n </p>\n <p>\n  Det kom raskt frem etter angrepet at Matapour og hans bekjente hadde v\u00e6rt i kontakt med en hemmelig agent for E-tjenesten, som utga seg for \u00e5 v\u00e6re IS-medlem. Denne agenten oppfordret til \u00e5 gjennomf\u00f8re angrepet, og ga p\u00e5 ulike vis moralsk st\u00f8tte til disse \u2013 under p\u00e5skudd om \u00abinformasjonsinnhenting\u00bb. Videre skal PST ha hatt Matapour under oppsyn. Kort sagt lot etterretningstjenesten og overv\u00e5kingspolitiet til den borgerlige staten dette angrepet skje, noe som har vekket mye harme fra de som ble rammet og fra organisasjoner som Oslo Pride og foreningen Fri.\n </p>\n <p>\n  <strong>\n   Les ogs\u00e5:\n  </strong>\n </p>\n <figure class=\"wp-block-embed is-type-wp-embed is-provider-tjen-folket-media wp-block-embed-tjen-folket-media\">\n  <div class=\"wp-block-embed__wrapper\">\n   <blockquote class=\"wp-embedded-content\" data-secret=\"Z4bzQdWOLh\" style=\"display: none;\">\n    <a href=\"https://tjen-folket.no/2022/06/30/solidaritetsmarkeringer-etter-masseskytinga-under-pride/\">\n     Solidaritetsmarkeringer etter masseskytinga under Pride\n    </a>\n   </blockquote>\n   <iframe class=\"wp-embedded-content\" data-secret=\"Z4bzQdWOLh\" frameborder=\"0\" height=\"578\" marginheight=\"0\" marginwidth=\"0\" sandbox=\"allow-scripts\" scrolling=\"no\" security=\"restricted\" src=\"https://tjen-folket.no/2022/06/30/solidaritetsmarkeringer-etter-masseskytinga-under-pride/embed/#?secret=Ah2WPnzMPp#?secret=Z4bzQdWOLh\" title=\"\u00abSolidaritetsmarkeringer etter masseskytinga under Pride\u00bb \u2014 Tjen Folket Media\" width=\"600\">\n   </iframe>\n  </div>\n </figure>\n <figure class=\"wp-block-embed is-type-wp-embed is-provider-tjen-folket-media wp-block-embed-tjen-folket-media\">\n  <div class=\"wp-block-embed__wrapper\">\n   <blockquote class=\"wp-embedded-content\" data-secret=\"boQt3Qg8S1\" style=\"display: none;\">\n    <a href=\"https://tjen-folket.no/2023/06/26/oslo-solidaritetsmarsj-25-juni/\">\n     Oslo: Solidaritetsmarsj 25. juni\n    </a>\n   </blockquote>\n   <iframe class=\"wp-embedded-content\" data-secret=\"boQt3Qg8S1\" frameborder=\"0\" height=\"552\" marginheight=\"0\" marginwidth=\"0\" sandbox=\"allow-scripts\" scrolling=\"no\" security=\"restricted\" src=\"https://tjen-folket.no/2023/06/26/oslo-solidaritetsmarsj-25-juni/embed/#?secret=UuhYJyTita#?secret=boQt3Qg8S1\" title=\"\u00abOslo: Solidaritetsmarsj 25. juni\u00bb \u2014 Tjen Folket Media\" width=\"600\">\n   </iframe>\n  </div>\n </figure>\n <figure class=\"wp-block-embed is-type-wp-embed is-provider-tjen-folket-media wp-block-embed-tjen-folket-media\">\n  <div class=\"wp-block-embed__wrapper\">\n   <blockquote class=\"wp-embedded-content\" data-secret=\"C8AduqWtfK\" style=\"display: none;\">\n    <a href=\"https://tjen-folket.no/2023/06/12/25-juni-skytingen-og-kritikk-av-pst-og-e-tjenesten/\">\n     25. juni-skytingen og kritikk av PST og E-tjenesten\n    </a>\n   </blockquote>\n   <iframe class=\"wp-embedded-content\" data-secret=\"C8AduqWtfK\" frameborder=\"0\" height=\"528\" marginheight=\"0\" marginwidth=\"0\" sandbox=\"allow-scripts\" scrolling=\"no\" security=\"restricted\" src=\"https://tjen-folket.no/2023/06/12/25-juni-skytingen-og-kritikk-av-pst-og-e-tjenesten/embed/#?secret=P0ljxE2FE2#?secret=C8AduqWtfK\" title=\"\u00ab25. juni-skytingen og kritikk av PST og E-tjenesten\u00bb \u2014 Tjen Folket Media\" width=\"600\">\n   </iframe>\n  </div>\n </figure>\n <p>\n  <strong>\n   Referanser\n  </strong>\n  <strong>\n   <br/>\n  </strong>\n  <a href=\"https://www.nrk.no/norge/matapour-tiltalt-for-25.-juni-terroren_-rettssak-i-mars-1.16632366\">\n   Matapour tiltalt for 25. juni-terroren: Rettssak i mars \u2013 NRK Norge\n   <br/>\n  </a>\n  <a href=\"https://www.vg.no/nyheter/innenriks/i/wAMK7o/zaniar-matapour-i-retten-disse-overmannet-ham\">\n   Zaniar Matapour i retten: Disse overmannet ham\n   <br/>\n  </a>\n  <a href=\"https://www.dagsavisen.no/nyheter/innenriks/2024/03/12/matapours-forsvarer-frykter-e-tjenesten-gjorde-norge-mer-utrygt/\">\n   Zaniar Matapours forsvarer: Frykter E-tjenesten gjorde Norge mer utrygt \u2013 Dagsavisen\n   <br/>\n  </a>\n  <a href=\"https://www.tv2.no/nyheter/innenriks/slik-handterte-pst-varselet-fra-e-tjenesten/15801832/\">\n   Oslo-skytingen: Slik h\u00e5ndterte PST varselet fra E-tjenesten\n   <br/>\n  </a>\n  <a href=\"https://www.vg.no/nyheter/innenriks/i/3EWv2d/terrorsaken-jeg-hoerer-vennen-min-rope-samir-er-doed\">\n   Terrorsaken: \u2013 Jeg h\u00f8rer vennen min rope \u00abSamir er d\u00f8d\n   <br/>\n  </a>\n  <a href=\"https://www.abcnyheter.no/nyheter/norge/2024/03/19/195990326/tok-pistolen-fra-matapour-jeg-har-vaert-heldig\">\n   Tok pistolen fra Matapour: \u2013 Jeg har v\u00e6rt heldig | ABC Nyheter\n  </a>\n </p>\n</section>\n", "source": "https://tjen-folket.no/2024/03/21/oslo-rettssak-mot-terroranklaget-fortsetter/", "type": "article", "title": "Oslo: Rettssak mot terroranklaget fortsetter", "description": "Natt til 25. juni 2022 ble to personer drept og minst 21 skadet da Zaniar Matapour \u00e5pnet ild p\u00e5 C. J. Hambros plass, midt i Oslo sentrum. PST og E-tjenesten er i ettertid anklaget for \u00e5 ha lagt til\u2026", "modified time": "2024-03-20T11:26:38+00:00", "author": ["Tjen Folket Media"], "categories": ["Innenriks"], "source_name": "Tjen Folket"}