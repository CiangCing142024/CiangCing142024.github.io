{"title": "pc 21 marzo - ANTISIONISTA NON E' SINONIMO DI ANTISEMITA - Ignoranti...", "published time": "2024-03-21T14:30:00+08:00", "images": [], "content": "<div class=\"post-body entry-content\" id=\"post-body-8749837809684479461\" itemprop=\"description articleBody\">\n <p>\n  L\u2019edizione di domenica diciassette marzo della cloaca massima dello pseudo giornalismo italiano d\u2019accatto, il Giornale, contiene un articolo dove \u2013 com\u2019\u00e8 da sempre costume di questo covo di buzzurri ignoranti che si pretendono giornalisti soltanto perch\u00e9 in possesso della tessera dell\u2019Ordine \u2013 fa volutamente confusione tra due termini soltanto apparentemente sinonimi.\n </p>\n <p>\n  Nell\u2019affanno di cercare un motivo per dipingere i nemici della \u201csinistra\u201d, in questo caso i giovani che frequentano le Universit\u00e0 italiane, come odiatori seriali incapaci di dialogare con coloro che la pensano diversamente da s\u00e9, si cimentano nel giochino di parificare l\u2019antisemitismo con l\u2019antisionismo, dando persino voce a tale Alessandra Veronese, docente di storia medievale presso l\u2019Universit\u00e0 di Pisa.\n </p>\n <p>\n  Costei afferma: \u00abIl conflitto ha creato un clima di odio verso gli studenti ebrei e israeliani. Frasi ostili, apprezzamenti ostentati per il massacro del 7 ottobre. Molti cominciano ad avere paura, paura ad andare in giro con la kippah o con la stella di David, e qualcuno consiglia loro di dissimulare, per ragioni di sicurezza, la propria identit\u00e0. Caccia al sionista? S\u00ec, si pu\u00f2 dire qualcosa del genere\u00bb.\n </p>\n <p>\n  A parte il fatto che il cos\u00ec detto conflitto tra l\u2019entit\u00e0 sionista e la Resistenza palestinese non \u00e8 affatto una guerra, ma un vero e proprio genocidio, colpisce il fatto che una persona che dovrebbe essere di cultura confonda l\u2019antisionismo con l\u2019antisemitismo; nessuno, almeno a sinistra, nega il diritto di esistere ai discendenti di Sem in quanto professanti la fede ebraica: \u00e8 il sionismo ad essere esecrato, in quanto movimento razzista che pretenderebbe che la Palestina fosse esclusivamente nelle sue mani, cacciando tutti coloro che la pensano diversamente.\n </p>\n <p>\n  Bosio (Al), 21 marzo 2024\n </p>\n <p>\n  Stefano Ghio - Proletari Comunisti Alessandria/Genova\n </p>\n <div style=\"clear: both;\">\n </div>\n</div>\n", "pdf_content": null, "pdf_links": [], "description": "L\u2019edizione di domenica diciassette marzo della cloaca massima dello pseudo giornalismo italiano d\u2019accatto, il Giornale, contiene un articolo...", "author": ["fannyhill"], "source": "https://proletaricomunisti.blogspot.com/2024/03/pc-21-marzo-antisionista-non-e-sinonimo.html", "source_name": "proletari comunisti"}