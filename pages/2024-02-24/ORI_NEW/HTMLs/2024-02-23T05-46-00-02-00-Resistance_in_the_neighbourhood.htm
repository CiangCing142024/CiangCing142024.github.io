<html><body>
<div class='article'>
<div class='title'><h1>ΑΘΗΝΑ | Αρχιτεκτονική ΕΜΠ, Καμία τηλεπαράδοση – Καμία τηλεεξέταση – Όχι στην τηλεκαταστολή</h1></div>
<hr/>
<div class='metadata'>
<meta property='description' content='Αντίσταση στις γειτονιές!'/>
<meta property='images' content=''/>
<meta property='sections' content='αγωνιστικες κινησεις αει-τει, νεολαια'/>
<meta property='outside' content='2024-02-23T05-46-00-02-00'/>
<meta property='published_time' content='https://blogger.googleusercontent.com/img/b/R29vZ2xl/AVvXsEihg5VOL76uGkkOzQLBbgfaXn5fHO5S4VL7BkcJN5ojnUBwl2G3sBszjM4XVzWky0e8UF1kg-7jRbQLnfpRjyupTVt9J3G5gYZUMBKEyoJSFo7erLDHrGzTDADp3BQkN10-8M7RLR-j8VXuyRZbaUp1y_d07cZDfQqLfSYgbBhZ9eCLSTIEzverzZp7TUMo/s320/untitled-1.jpg'/>
Description: Αντίσταση στις γειτονιές!
<br>
Images: 
<br>
Sections: αγωνιστικες κινησεις αει-τει, νεολαια
<br>
Outside: 2024-02-23T05-46-00-02-00
<br>
Published Time: <a href="https://blogger.googleusercontent.com/img/b/R29vZ2xl/AVvXsEihg5VOL76uGkkOzQLBbgfaXn5fHO5S4VL7BkcJN5ojnUBwl2G3sBszjM4XVzWky0e8UF1kg-7jRbQLnfpRjyupTVt9J3G5gYZUMBKEyoJSFo7erLDHrGzTDADp3BQkN10-8M7RLR-j8VXuyRZbaUp1y_d07cZDfQqLfSYgbBhZ9eCLSTIEzverzZp7TUMo/s320/untitled-1.jpg">000000.jpg</a>
</div>
<div class='content'>
<div class="post-body entry-content" id="post-body-8392895079939249873" itemprop="description articleBody">
 <p>
 </p>
 <div class="separator" style="clear: both; text-align: center;">
  <a href="https://blogger.googleusercontent.com/img/b/R29vZ2xl/AVvXsEihg5VOL76uGkkOzQLBbgfaXn5fHO5S4VL7BkcJN5ojnUBwl2G3sBszjM4XVzWky0e8UF1kg-7jRbQLnfpRjyupTVt9J3G5gYZUMBKEyoJSFo7erLDHrGzTDADp3BQkN10-8M7RLR-j8VXuyRZbaUp1y_d07cZDfQqLfSYgbBhZ9eCLSTIEzverzZp7TUMo/s1080/untitled-1.jpg" imageanchor="1" style="clear: left; float: left; margin-bottom: 1em; margin-right: 1em;">
   <img border="0" data-original-height="1080" data-original-width="1080" height="320" src="https://blogger.googleusercontent.com/img/b/R29vZ2xl/AVvXsEihg5VOL76uGkkOzQLBbgfaXn5fHO5S4VL7BkcJN5ojnUBwl2G3sBszjM4XVzWky0e8UF1kg-7jRbQLnfpRjyupTVt9J3G5gYZUMBKEyoJSFo7erLDHrGzTDADp3BQkN10-8M7RLR-j8VXuyRZbaUp1y_d07cZDfQqLfSYgbBhZ9eCLSTIEzverzZp7TUMo/s320/untitled-1.jpg" srcset="https://blogger.googleusercontent.com/img/b/R29vZ2xl/AVvXsEihg5VOL76uGkkOzQLBbgfaXn5fHO5S4VL7BkcJN5ojnUBwl2G3sBszjM4XVzWky0e8UF1kg-7jRbQLnfpRjyupTVt9J3G5gYZUMBKEyoJSFo7erLDHrGzTDADp3BQkN10-8M7RLR-j8VXuyRZbaUp1y_d07cZDfQqLfSYgbBhZ9eCLSTIEzverzZp7TUMo/s320/untitled-1.jpg" width="320"/>
  </a>
 </div>
 Στις 21/2 πραγματοποιήθηκε Γενική Συνέλευση Τμήματος της Αρχιτεκτονικής του ΕΜΠ. Από αυτή τη συνέλευση, στην οποία συμμετείχαν και οι εκλεγμένες δυνάμεις για τα όργανα διοίκησης, αποφασίστηκε ότι «οι γραπτές εργασίες των μαθημάτων του χειμερινού εξαμήνου στα οποία αποτελούν μοναδικό παραδοτέο προς αξιολόγηση σύμφωνα με το περίγραμμά τους, αναρτώνται από τους φοιτητές/τριες στην πλατφόρμα ή αποστέλλονται στις ηλεκτρονικές διευθύνσεις των διδασκόντων/ουσών έως και την 25η Φεβρουαρίου 2024».
 <br/>
 <br/>
 Η αρχιτεκτονική ήταν από τις σχολές στις οποίες το μέτρο της τηλε-εξέτασης δεν είχε εφαρμοστεί, μετά από απόφαση των καθηγητών, λόγω της «ιδιαίτερης φύσης των μαθημάτων της σχολής μας» και γιατί «σέβονται τον αγώνα μας». Μάλιστα, ορισμένοι από αυτούς σε εκδήλωση με φοιτητές και καθηγητές δήλωσαν ότι θα υπερασπιστούν την κατάληψη μέχρι και με ανθρώπινη αλυσίδα.
 <br/>
 <br/>
 Οι δηλώσεις τους αυτές έκαναν βέβαια τις δυνάμεις της ρεφορμιστικής αριστεράς να εκφράζουν την απεριόριστη εκτίμησή τους στην ακαδημαϊκή κοινότητα και την υποστήριξη που έδειχναν τα μέλη ΔΕΠ στον αγώνα ενάντια στα ιδιωτικά πανεπιστήμια. Αφιέρωναν παραγράφους επί παραγράφων στα κοινά πλαίσιά τους για την πανεπιστημιακή κοινότητα και το πόσο χαιρετίζουν τις αποφάσεις των καθηγητών. Αυτών που κατά τ’ άλλα εφαρμόζουν την επίθεση στη σχολή μας, που μας κόβουν μαζικά στις εξετάσεις, που μας αναγκάζουν να πληρώνουμε τα αναλώσιμα για τις μακέτες μας, θέλουν να αυτοπαρουσιάζονται ως «φίλοι του φοιτητικού κινήματος».
 <br/>
 <br/>
 Αλλά τελικά βλέπουμε για άλλη μια φορά, ότι οι καθηγητές δεν είναι με το πλευρό των φοιτητών. Καμία από αυτές τις βαρύγδουπες δηλώσεις τους δεν τους απέτρεψε από το να καταλήξουν σε απόφαση συνέχισης  της εκπαιδευτικής διαδικασίας κατά τη διάρκεια της κατάληψης, και φυσικά με αδύνατες προθεσμίες. Όπως αναφέρουμε εξ αρχής για το μέτρο των τηλε-εξετάσεων, πρόκειται για ξεκάθαρη υπονόμευση του αγώνα με τον πιο ανώδυνο τρόπο για το σύστημα. Και ανεξάρτητα από κάθε μεμονωμένη δήλωση ορισμένων, δήθεν προοδευτικών, καθηγητών, αποδεικνύεται ξεκάθαρα ότι το καθηγητικό στρώμα έχει σαφώς αντίθετα συμφέροντα με αυτά των αγωνιζόμενων φοιτητών, που παλεύουν για μία παιδεία χωρίς ταξικούς φραγμούς και κατακερματισμένα πτυχία, δημόσια και δωρεάν για όλους. Την ίδια ώρα που οι πανεπιστημιακοί «αντιμάχονται» το ν/σ Πιερρακάκη γιατί νιώθουν την καρέκλα τους να τρίζει και δεν εφαρμόζουν την τηλε-εξεταστική επειδή δεν είναι μια αδιάβλητη διαδικασία…
 <br/>
 <br/>
 Αυτό που σίγουρα δεν απέτρεψε τους καθηγητές από το να λάβουν τέτοια απόφαση ήταν οι εκλεγμένες δυνάμεις της ρεφορμιστικής αριστεράς. Αυτές οι αριστερές δυνάμεις, που υποτίθεται συμμετέχουν σε αυτά τα όργανα για να παρεμβαίνουν, που επιμένουν να κάθονται στα ίδια τραπέζια με αυτούς που εφαρμόζουν την επίθεση του συστήματος απέναντι στους φοιτητές.
 <br/>
 <br/>
 Οι τηλε-παραδόσεις, τα τηλε-μαθήματα και οι τηλε-εξετάσεις είναι ξεκάθαρα μέσα καταστολής που σκοπεύουν, να υπονομεύσουν το φοιτητικό κίνημα, να υποβαθμίσουν τις αποφάσεις των συλλόγων, να αποκλιμακώσουν τον αγώνα μας. Δεν πρέπει να τις αφήσουμε! Βάζουμε ρητά σαν γραμμή της αποχής από όλα αυτά και την απονομιμοποίηση των διαδικασιών αυτών. Μαζικοποιούμε τις συνελεύσεις, τις καταλήψεις και τις διαδηλώσεις μας, κόντρα σε συνδιοικητικές και αναθετικές λογικές δυνάμεων που επιμένουν να επιζητούν δηλώσεις από καθηγητές, πιστεύοντας ότι αυτές θα επικυρώσουν το δίκαιο του αγώνα μας. Εμείς πιστεύουμε στην δύναμη του φοιτητικού κινήματος και στις αποφάσεις του. Πρέπει να παλέψουμε όλοι μαζί για να ισχυροποιηθεί ακόμα περισσότερο και να ανατρέψει την ψήφιση του νομοσχεδίου και κάθε αντιλαϊκό νόμο που το σύστημα θα θέλει να περάσει. Καμία τηλε-παράδοση-
 <p>
 </p>
 <ul style="text-align: left;">
  <li>
   Κάτω η τηλε-καταστολή-Μαζική αποχή από τις τηλε-εξετάσεις
  </li>
  <li>
   Κάτω το ν/σ Πιερρακάκη-Καμία σκέψη για ιδιωτικά πανεπιστήμια-Δημόσια και δωρεάν παιδεία για όλους/ες
  </li>
  <li>
   Όλοι στις διαδηλώσεις!
  </li>
 </ul>
 <a href="http://agonistikeskiniseis.org/athina-architektoniki-emp-kami-tileparadosi-kamiatilexetastiki-oxi-stin-tilekatastoli/" target="_blank">
  <b>
   ΑΓΩΝΙΣΤΙΚΕΣ ΚΙΝΗΣΕΙΣ
  </b>
 </a>
 <div style="clear: both;">
 </div>
</div>

</div>


<div class='source'><p>Author: <a href="https://antigeitonies3.blogspot.com/2024/02/blog-post_23.html">https://antigeitonies3.blogspot.com/2024/02/blog-post_23.html</a></p></div>
</div>
</body></html>