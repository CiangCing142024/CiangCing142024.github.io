<html><body>
<div class='article'>
<div class='title'><h1>pc 23 febbraio-Ex Ilva: il nostro giudizio sulle decisioni del governo Meloni per AS e nomina Commissario</h1></div>
<hr/>
<div class='metadata'>
<meta property="author" content="prolcomra"/>
<meta property="description" content="da Controinformazione rossoperaia del 22/02 Parlare in questo momento della questione ex Ilva significa parlare di una realtà estremamente ..."/>
<meta property="published_time" content="2024-02-23T14-35-00-01-00"/>
<meta property="images" content="https://blogger.googleusercontent.com/img/b/R29vZ2xl/AVvXsEh18VLfx_TveCbPBb6pSBN8S5fLRrm3OSZIpxzbJH7AiHBGm7VSXNH9DgGA9LFuW2uq2Ff8EHrQ9PQ8fBDKNB5fu1R6iWWTUmxids_RYKvAT7Fhh5bL3kHGZZ-r-zwtd-Qs0eyS9B7Sq2L8-0PYFl4KwNjsXfz-3grTsudsGGzZQxvInyPs414RLaePvmPB/w267-h391/dossier%20ilva%2014.2.24_page-0001.jpg"/>
Author: prolcomra
<br>
Description: da Controinformazione rossoperaia del 22/02 Parlare in questo momento della questione ex Ilva significa parlare di una realtà estremamente ...
<br>
Published Time: 2024-02-23T14-35-00-01-00
<br>
Images: <a href="https://blogger.googleusercontent.com/img/b/R29vZ2xl/AVvXsEh18VLfx_TveCbPBb6pSBN8S5fLRrm3OSZIpxzbJH7AiHBGm7VSXNH9DgGA9LFuW2uq2Ff8EHrQ9PQ8fBDKNB5fu1R6iWWTUmxids_RYKvAT7Fhh5bL3kHGZZ-r-zwtd-Qs0eyS9B7Sq2L8-0PYFl4KwNjsXfz-3grTsudsGGzZQxvInyPs414RLaePvmPB/w267-h391/dossier%20ilva%2014.2.24_page-0001.jpg">000000.jpg</a>
</div>
<div class='content'>
<div class="post-body entry-content" id="post-body-6181767928612779282" itemprop="description articleBody">
 <p>
  <b>
   <span>
    da Controinformazione rossoperaia del 22/02
   </span>
  </b>
 </p>
 <p>
  <b>
   <span>
    <br/>
   </span>
  </b>
 </p>
 <div class="separator" style="clear: both; text-align: center;">
  <a href="https://blogger.googleusercontent.com/img/b/R29vZ2xl/AVvXsEh18VLfx_TveCbPBb6pSBN8S5fLRrm3OSZIpxzbJH7AiHBGm7VSXNH9DgGA9LFuW2uq2Ff8EHrQ9PQ8fBDKNB5fu1R6iWWTUmxids_RYKvAT7Fhh5bL3kHGZZ-r-zwtd-Qs0eyS9B7Sq2L8-0PYFl4KwNjsXfz-3grTsudsGGzZQxvInyPs414RLaePvmPB/s640/dossier%20ilva%2014.2.24_page-0001.jpg" style="clear: left; float: left; margin-bottom: 1em; margin-right: 1em;">
   <img border="0" data-original-height="640" data-original-width="436" height="391" src="https://blogger.googleusercontent.com/img/b/R29vZ2xl/AVvXsEh18VLfx_TveCbPBb6pSBN8S5fLRrm3OSZIpxzbJH7AiHBGm7VSXNH9DgGA9LFuW2uq2Ff8EHrQ9PQ8fBDKNB5fu1R6iWWTUmxids_RYKvAT7Fhh5bL3kHGZZ-r-zwtd-Qs0eyS9B7Sq2L8-0PYFl4KwNjsXfz-3grTsudsGGzZQxvInyPs414RLaePvmPB/w267-h391/dossier%20ilva%2014.2.24_page-0001.jpg" srcset="https://blogger.googleusercontent.com/img/b/R29vZ2xl/AVvXsEh18VLfx_TveCbPBb6pSBN8S5fLRrm3OSZIpxzbJH7AiHBGm7VSXNH9DgGA9LFuW2uq2Ff8EHrQ9PQ8fBDKNB5fu1R6iWWTUmxids_RYKvAT7Fhh5bL3kHGZZ-r-zwtd-Qs0eyS9B7Sq2L8-0PYFl4KwNjsXfz-3grTsudsGGzZQxvInyPs414RLaePvmPB/w267-h391/dossier%20ilva%2014.2.24_page-0001.jpg" width="267"/>
  </a>
 </div>
 <p>
 </p>
 <p style="line-height: 17.28px; margin-bottom: 0.28cm;">
  Parlare in questo momento della questione ex Ilva significa parlare di una realtà estremamente complessa. La questione l'abbiamo affrontata in diverse forme e recentemente, i nostri compagni a Taranto hanno prodotto un depliant/documento che potesse servire agli operai per avere un loro punto di vista su quello che stava avvenendo, sulla base degli interessi di classe e dell'analisi concreta della situazione concreta.
 </p>
 <p style="line-height: 17.28px; margin-bottom: 0.28cm;">
  Ora la cosa si è fatta ancora più complessa e articolata.
 </p>
 <p style="line-height: 17.28px; margin-bottom: 0.28cm;">
  Il primo problema
è connesso alla decisione del governo Meloni e dei suoi ministri
che, dopo una serie di contrasti interni, si sono attestati, premuti
innanzitutto dalle organizzazioni sindacali confederali e
dall’emergenza creatasi con il blocco delle attività produttive da
parte degli operai dell'appalto, con presidi permanenti gestiti
essenzialmente dai padroni e padroncini dell'appalto che hanno
fermato gli operai.
 </p>
 <p style="line-height: 108%; margin-bottom: 0.28cm;">
  Questo ha messo
lo stabilimento in una situazione di non operatività progressiva,
fino alla notizia di ieri del fermo, già programmato ma
immediatamente attuato, con il cambio di governance, dal commissario
che ha disposto il fermo dell'ultimo altoforno ancora in funzione. Si
dice che questo fermo durerà 24 ore, normalmente non è mai successo
così per precedenti fermi e riavvii. Quindi di fatto oggi la
fabbrica è ferma, sia nella sua attività diretta sia nell'appalto.
 </p>
 <p style="line-height: 108%; margin-bottom: 0.28cm;">
  I giornali
sottolineano che è la prima volta che avviene in queste forme e che
non sembra essere la miglior carta di ingresso della nuova gestione
commissariale. Se il buongiorno si vede dal mattino si potrebbe già
pensare alle peggiori ipotesi. Si è accusata la direzione
ArcelorMittal di volere chiudere lo stabilimento, mandarlo allo
sfascio prendendosi i mercati, ma lo stabilimento è fermo oggi che
formalmente non è più gestito dalla Morselli.
 </p>
 <p style="line-height: 108%; margin-bottom: 0.28cm;">
  Tra le tante cose
da dire vanno però messe in luce soprattutto quelle che hanno un
effetto diretto su operai e lavoratori. Su questo la posizione dello
Slai Cobas è da un lato coerente - è stata sempre la stessa nel
corso di queste vicende, anche le ultime - dall'altra attualmente è
una posizione obiettivamente controcorrente, dopo la decisione del
governo di mettere l'Ilva in amministrazione straordinaria, salutata
diciamo con entusiasmo malcontenuto dalle organizzazioni sindacali
confederali e dalla USB.
 </p>
 <p style="line-height: 108%; margin-bottom: 0.28cm;">
  Non possiamo mai
dimenticare che il sindacato maggioritario all'interno dello
stabilimento, la Uil, assai influente in tutta la vicenda
dell'appalto, nei giorni scorsi diceva NO all'amministrazione
straordinaria. Oggi, invece, tutti dicono Sì, da quelli entusiasti a
coloro che lo considerano comunque un passaggio inevitabile.
 </p>
 <p style="line-height: 108%; margin-bottom: 0.28cm;">
  Lo Slai Cobas per
il sindacato di classe che è l'organizzazione sindacale agente verso
le Acciaierie, l'appalto e gli operai in AS invece dice chiaramente
che l'amministrazione straordinaria è un rimedio peggiore del male.
 </p>
 <p style="line-height: 108%; margin-bottom: 0.28cm;">
  Certo, nessuno in
fabbrica rimpiangerà Morselli e la gestione Mittal anche sul piano
dell'immagine, del rapporto non solo con le organizzazioni sindacali,
ma con il sindacato in quanto tale come espressione dei lavoratori,
rispetto a come hanno affrontato tutti i problemi all'interno della
fabbrica, e che per questo Morselli era stata fatto segno di una
contestazione crescente. Noi consideriamo principale quella avvenuta
il 6 maggio del 2022, se non non sbagliamo, in cui gli operai furono
in sciopero in maniera massiva, contestarono la Morselli che venne in
maniera arrogante e provocatoria alla manifestazione davanti ai
cancelli della Portineria A e in quell'occasione i lavoratori, uniti
in uno sciopero vero, sembravano avere il coltello dalla parte del
manico. Noi pensiamo che la continuità di quella lotta, nelle forme
in cui fu sollevata, avrebbe permesso come minimo molto prima la
realizzazione di molte cose che poi sono state realizzate, ma
soprattutto avrebbe costituito un freno e un'alternativa.
 </p>
 <p style="line-height: 108%; margin-bottom: 0.28cm;">
  In
quell'occasione i sindacati promisero direttamente ai lavoratori, ai
cancelli, a noi compresi, che sarebbero seguite delle assemblee
generali per dare continuità e incalzare su questo.
 </p>
 <p style="line-height: 108%; margin-bottom: 0.28cm;">
  Tra l'altro, in
quelle occasioni chiedemmo esplicitamente, anche per il nostro ruolo attivo
avuto nella contestazione della Morselli, che fosse discussa nelle
assemblee una Piattaforma operaia, peraltro sottoscritta da centinaia
di lavoratori, che potesse essere una base comune e generale della
posizione dei lavoratori rispetto all’ ArcelorlMittal, ai governi e
anche ai futuri governi. Ma non se ne fece niente. Si può pensare
tutto il male possibile di questo, ma nella sostanza non se ne fece
niente.
 </p>
 <p style="line-height: 108%; margin-bottom: 0.28cm;">
  Oggi siamo a un
capolinea. Mittal lascia la gestione dell'azienda e avvierà una
procedura giudiziaria che pensiamo avrà anche un'indiretta influenza
sugli sviluppi successivi. Ma gli alibi del governo e di chi gli sta
dietro sono finiti e questo è giusto e necessario. Quali sono state
le forze sociali che hanno sostenuto questa linea che il governo oggi
ha attuato? Innanzitutto la Federacciai - i padroni dell'acciaio - ha
sostenuto questa posizione con l'obiettivo di mettere mani sull'Ilva
a costo zero e con i soldi dello Stato. Questo è stato detto più
volte dal Presidente della Federacciai che, non dimentichiamo, è uno
dei candidati forti alla successione di Bonomi alla Confindustria.
 </p>
 <p style="line-height: 108%; margin-bottom: 0.28cm;">
  Quindi sono i
padroni dell'acciaio il soggetto fondamentale che sta dietro questa
operazione. E non c'è alcun dubbio che questo è segnalato anche
dalla nomina del Commissario. Questa è una vicenda su cui nei
prossimi giorni bisognerà fare chiarezza soprattutto tra i
lavoratori.
 </p>
 <p style="line-height: 108%; margin-bottom: 0.28cm;">
  Come viene
raccontato, per esempio dal Fatto Quotidiano, sembra che due
questioni siano inconfutabili. Quaranta, il nuovo manager, dicono che
è da diversi anni in Ilva, molto prima di Mittal e in questo caso
stare molto prima di Mittal è avere molte più responsabilità di
quello che è avvenuto all'Ilva della stessa Mittal. Questa nomina -
dice il Fatto Quotidiano - è stata caldeggiata dal Presidente della
Federacciai, Antonio Gozzi. Non solo, ma perché questa nomina?
Perché Quaranta? È stato il manager che ha rappresentato per anni
l'Ilva in Federacciai.
 </p>
 <p style="line-height: 108%; margin-bottom: 0.28cm;">
  In secondo luogo,
esso è rimasto. Quaranta in tutti questi anni ha cambiato i ruoli,
ma è rimasto sempre all'interno delle figure, come gli si dice sui
giornali, “apicali”, cioè di vertice di questa azienda, compresa
la gestione del Centro studi Ilva. È stato anche il direttore delle
relazioni istituzionali del gruppo. Sulla grande questione dei morti
sul lavoro e del disastro ambientale provocato dalla fabbrica. E’
Quaranta che nella sua veste di direttore aveva detto sul rapporto
Sentieri che inchiodava l'Ilva alle sue gravi, enormi, responsabilità
sulle emissioni che hanno prodotto inquinamento e morte nella città
e nei quartieri, che c’è “ un grande interrogativo nella
relazione tra causa e effetto”.
 </p>
 <p style="line-height: 108%; margin-bottom: 0.28cm;">
  Consentiteci di
avere un legittimo dubbio: ma questa è stata la linea di condotta di
tutti gli avvocati del gruppo Riva e dei suoi alleati nel processo
ambiente svenduto che ha avuto in Quaranta un loro referente per
mettere in dubbio l'effetto inquinante di morti, malattie, oltre che
morti sul lavoro, prodotti dalla gestione Ilva, sia nel periodo
precedente alla venuta di Riva e soprattutto in tutto il percorso di
Riva.
 </p>
 <p style="line-height: 108%; margin-bottom: 0.28cm;">
  Quaranta ha
ricoperto diversi incarichi anche dopo il sequestro degli impianti
del 2012. Uno dei Commissari nominati da Renzi, commissari nominati
per imporre una continuità produttiva contro l'inchiesta della
magistratura - quella di Pietro Gnudi - ha avuto come effetto
immediato che Quaranta è stato promosso come direttore centrale
delle operazioni di Acciaierie, carica che ha tenuto per circa un
anno. Poi però non è che sparisce, va alla divisione tecnica
operativa, partecipa a tutte le vicende successive anche come
Commissario dell'Ilva in AS, cioè quello avvenuto dopo l'ingresso di
Mittal.
 </p>
 <p style="line-height: 108%; margin-bottom: 0.28cm;">
  Ma questo è il
minimo. Perché sono altre notizie che sono effettivamente celate,
dobbiamo leggerle oggi solo sul Fatto Quotidiano e fanno parte della
memoria storica di chi ha combattuto in questi anni contro la
fabbrica dei morti sul lavoro. Quaranta ha avuto due condanne
definitive e non per il procedimento che non è andato avanti di cui
si parla, relativo alla morte di un bambino per tumore, molto noto a
Taranto e nella battaglia antinquinamento, il piccolo Lorenzo, ma per
morti significative all'interno dello stabilimento avvenuti negli
anni di Riva.
 </p>
 <p style="line-height: 108%; margin-bottom: 0.28cm;">
  Quaranta è stato
condannato in via definitiva, insieme ad altri quattro imputati, per
la morte dei due giovani operai, Paolo Franco e Pasquale d’Ettorre,
di cui abbiamo parlato tanto e chiaramente torneremo a parlare perché
hanno segnato la storia di questo stabilimento, uccisi il 12 giugno
del 2003 per il crollo del braccio di una gru nell'area parchi
minerali di cui Quaranta era all'epoca responsabile.
 </p>
 <p style="line-height: 108%; margin-bottom: 0.28cm;">
  La seconda
condanna Quaranta l'ha avuta per la morte di un altro giovane
operaio, Marco Perrone, altra morte significativa perché si è
trattata un giovane operaio assunto alcuni mesi prima con un
contratto di formazione lavoro. E l'operaio, nel luglio 2002, cadde
durante le operazioni di pulizia, incastrato negli ingranaggi del
nastro trasportatore. Il neo Commissario dell'Ilva venne assolto di
primo grado su questo, ma la sentenza venne ribaltata in appello e
confermata dalla Cassazione.
 </p>
 <p style="line-height: 108%; margin-bottom: 0.28cm;">
  Misuriamoci tra
quello che hanno detto immediatamente le organizzazioni sindacali
confederali e la figura effettiva del nuovo Commissario.
 </p>
 <p style="line-height: 108%; margin-bottom: 0.28cm;">
  Quindi abbiamo
mille e una ragione per dire che, sia la scelta dell'amministrazione
straordinaria sia la nomina di questo Commissario, rappresentano non
un cambiamento ma una restaurazione. Una restaurazione dell'Ilva
peggiore. Certo, noi saremo i primi a sperare che non sia così, ma
se guardiamo dal punto di vista di ciò che vorrebbe dire che “non
sia così”, abbiamo seri dubbi e pensiamo che i lavoratori debbano
ragionare, contare fino a 10 prima di parlare, e non solo le
organizzazioni sindacali ma anche i lavoratori.
 </p>
 <p style="line-height: 108%; margin-bottom: 0.28cm;">
  Noi continuiamo a
dire che il segnale concreto è il ritorno al lavoro degli operai
dell'appalto e il loro pagamento regolare di stipendi. Invece su
questo pensiamo che l'amministrazione straordinaria non sia
all'altezza di realizzare questo, al massimo è la semina di una
nuova montagna di cassa integrazione, per altro in una dimensione in
cui o questa cassa integrazione in deroga copre tutti i lavoratori
oppure una metà di questi lavoratori perde anche il diritto di
andare in cassa integrazione e alcune aziende stanno già annunciando
che comunque non sono della partita della continuità ma sono della
partita di vedere di recuperare soldi.
 </p>
 <p style="line-height: 108%; margin-bottom: 0.28cm;">
  Gli operai dell’
Acciaierie non possono trovare in queste decisioni altro che il
rilancio dell'ammortizzatore sociale della cassa integrazione.
 </p>
 <p style="line-height: 108%; margin-bottom: 0.28cm;">
  Attenzione: era
il tema di scontro nei confronti della Morselli e della direzione
ArcelorMittal. Le casse integrazioni, semipermanenti, unilaterali,
dopo essere state accettate le prime, poi sono state contestate, su
cui vi è stato un contrasto reale, sia pure senza effetti concreti
nello scontro reale tra operai e padroni.
 </p>
 <p style="line-height: 108%; margin-bottom: 0.28cm;">
  L'amministrazione
straordinaria assolve queste casse integrazioni, anzi, ne prevederà
molto di più in maniera sistematica. E la cassa integrazione era
divenuta un tema forte di contrasto, perché senza alcuna supporto di
integrazione ha distrutto il salario dei lavoratori, ha portato i
lavoratori da 300 a 500 € in meno al mese in generale. Nell'appalto
ha prodotto già i licenziamenti.
 </p>
 <p style="line-height: 108%; margin-bottom: 0.28cm;">
  E’ evidente
quindi gli effetti poi sulla sicurezza, se si pensa o si è della
logica - che noi contrastiamo a tutti i livelli - che questo
stabilimento vada chiuso e trasformato in rottami di ferro, questa è
una posizione, o chi pensa che questa sia una sciagura per gli operai
e per i lavoratori, per il futuro della città, ecc ecc.. deve pur
sapere che non c’è alcun tipo di garanzia che ci sarà un recupero
delle manutenzioni, della sicurezza per chi comunque dovrà restare
nello stabilimento.
 </p>
 <p style="line-height: 108%; margin-bottom: 0.28cm;">
  Sugli effetti
inquinanti ci esprimeremo dopo, ma la figura di Quaranta non è
tranquillizzante, certamente.
 </p>
 <p style="line-height: 108%; margin-bottom: 0.28cm;">
  E’ sulla base
di questi fatti che possiamo esprimere il giudizio chiaro sulla
scelta che il governo Meloni ha fatto con l'accordo con i sindacati
Confederali e USB compresa. E su questo toccherà ancora una volta
agli operai scegliere da che parte stare: da parte del governo, dei
futuri nuovi padroni che somigliano molto ai vecchi, che sul piano
generale presenteranno piani simil copia a quelle di ArcelorMittal,
dalla parte di sindacati Confederali diventati un anello dell'assetto
collaborazionista e neocorporativo che individua nelle soluzioni per
i padroni la soluzione per i lavoratori, quando tutta la storia di
questo stabilimento dimostra che proprio questo è causa di quello
che è avvenuto; o gli operai scelgono la riorganizzazione delle file operaie, a
partire dai loro interessi di classe, da una visione opposta sul
futuro dello stabilimento, che poi è il futuro della classe operaia innanzitutto come soggetto storico che possa essere l'elemento di
trasformazione di unità tra operai e masse popolari in questa
fabbrica e non solo in questa fabbrica, ma in generale.
 </p>
 <div style="clear: both;">
 </div>
</div>

</div>


<div class='source'><p>Source: <a href="https://proletaricomunisti.blogspot.com/2024/02/pc-23-febbraio-ex-ilva-il-nostro.html">https://proletaricomunisti.blogspot.com/2024/02/pc-23-febbraio-ex-ilva-il-nostro.html</a></p></div>
</div>
</body></html>