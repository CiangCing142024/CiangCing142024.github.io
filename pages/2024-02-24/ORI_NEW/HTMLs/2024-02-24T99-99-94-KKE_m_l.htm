<html><body>
<div class='article'>
<div class='title'><h1>Όλο και πιο ακριβή η …δωρεάν περίθαλψη - ΚΚΕ(μ-λ)</h1></div>
<hr/>
<div class='metadata'>
<meta property='description' content='ΚΚΕ(μ-λ)'/>
<meta property='section' content=''/>
<meta property='images' content='Από αρχές Μάρτη, σύμφωνα με την ανακοίνωση του υπουργού Γεωργιάδη, στοχεύει η κυβέρνηση να θέσει σε λειτουργία τα απογευματινά επί πληρωμή χειρουργεία. Περισσότεροι από 100.000 ασθενείς περιμένουν να χειρουργηθούν, πολλοί απ’ αυτούς εδώ και πάνω από έναν χρόνο.'/>
<meta property='outside' content='2024-02-24T99-99-94'/>
<meta property='type' content='ps955'/>
<meta property='modified_time' content='article'/>
<meta property='published_time' content='https://www.kkeml.gr/media/zd1dlij0/νοσοκομεια.jpg?anchor=center&mode=crop&width=900&rnd=133531168923800000'/>
Description: ΚΚΕ(μ-λ)
<br>
Section: 
<br>
Images: Από αρχές Μάρτη, σύμφωνα με την ανακοίνωση του υπουργού Γεωργιάδη, στοχεύει η κυβέρνηση να θέσει σε λειτουργία τα απογευματινά επί πληρωμή χειρουργεία. Περισσότεροι από 100.000 ασθενείς περιμένουν να χειρουργηθούν, πολλοί απ’ αυτούς εδώ και πάνω από έναν χρόνο.
<br>
Outside: 2024-02-24T99-99-94
<br>
Type: ps955
<br>
Modified Time: article
<br>
Published Time: <a href="https://www.kkeml.gr/media/zd1dlij0/νοσοκομεια.jpg?anchor=center&mode=crop&width=900&rnd=133531168923800000">000000.jpg?anchor=center&mode=crop&width=900&rnd=133531168923800000</a>
</div>
<div class='content'>
<div class="mt-4">
 <div style="width:100%">
  <p class="IMAGE_ARCHIVED">
   Inside
  </p>
 </div>
</div>
<div class="mt-5 bigger-letters">
 <p>
  Από αρχές Μάρτη, σύμφωνα με την ανακοίνωση του υπουργού Γεωργιάδη, στοχεύει η κυβέρνηση να θέσει σε λειτουργία τα απογευματινά επί πληρωμή χειρουργεία. Περισσότεροι από 100.000 ασθενείς περιμένουν να χειρουργηθούν, πολλοί απ’ αυτούς εδώ και πάνω από έναν χρόνο. Μόνο στην Αττική,δεν λειτουργούν εξαιτίας της τεράστιας έλλειψης προσωπικού,60 απ’ τα 161 χειρουργικά κρεβάτια. Οι αριθμοί κάνουν κατανοητό το μέγεθος αυτού του τόσο σοβαρού ζητήματος για το λαό. Κανένας πόνος όμως δεν έπιασε τους διαχειριστές του συστήματος που είναι οι υπαίτιοι αυτής της αθλιότητας να δώσουν λύση στις λαϊκές ανάγκες.
 </p>
 <p>
  Τα χρόνια της πανδημίας, για μεγάλο χρονικό διάστημα τα νοσοκομεία ήταν «σχεδόν κλειστά» και πολλά προγραμματισμένα χειρουργεία αναβλήθηκαν περισσότερο και από μία φορά. Οι λίστες αναμονής χειρουργείων μεγάλωσαν και οι χρόνοι αναμονής αυξήθηκαν κατακόρυφα. Ταυτόχρονα, οι υγειονομικοί εργαζόμενοι μένανε όλο και λιγότεροι, αφού στο πλάι της χρόνιας αδιοριστίας και των συνταξιοδοτήσεων προστέθηκαν οι παραιτήσεις λόγω των συνεχώς επιδεινούμενων συνθηκών εργασίας.Οι συγχωνεύσεις τμημάτων, το κλείσιμο κλινικών, οι μετακινήσεις εργαζομένων ακόμα και σε άλλο νομό, η υπερεφημέρευση των γιατρών, οι απανωτές βάρδιες χωρίς ρεπόέγιναν καθημερινότητα. Παρά την τραγική αυτή κατάσταση, βρισκόμαστε ξανά μπροστά σε νέα λουκέτα νοσοκομείων μιας και «είναι πολλά» κατά δήλωσή του πρωθυπουργού.
 </p>
 <p>
  Απ’ τη σκοπιά των λαϊκών αναγκών, η απάντηση δεν μπορεί να είναι άλλη από στελέχωση με προσλήψεις μόνιμουπροσωπικού. Μόνο έτσι θα… μειώνονταν οι λίστες. Μόνο που για την κυβέρνηση δεν μπαίνει καν τέτοιο θέμα. Η όλη συζήτηση είναι προσχηματική και δεν γίνεται για να προσφέρει κάτιστη βελτίωση των όρων περίθαλψης του λαού. Αντίθετα, έρχεται να χτυπήσει σε μεγαλύτερη έκταση το δικαίωμα του λαού στη δωρεάν περίθαλψη. Διαμορφώνεται συνολικά ένα περιβάλλον όπου το φυσιολογικό, θεμιτό και νόμιμο είναι ο ασθενής να βάζει το χέρι στην τσέπη για ό,τι υπηρεσία λαμβάνει. Το ζήτημα δεν είναι μόνο ότι εισάγεται και αυτή η επιλογήκαι θα συνυπάρχει με τη δωρεάν πρόσβαση. Είναι σαφές ότι τόσο οι κλίνες όσο και τα χέρια των υγειονομικών είναι μετρημένα και αυτό θα οδηγήσει άμεσα ουσιαστικά στην απαξίωση και κατάργηση σε κάθε τι δωρεάν. Προφανώς η κυβέρνηση δεν ψάχνει τρόπο να λύσει το πρόβλημα που η ίδια δημιουργεί και συντηρεί.
 </p>
 <p>
  Στο πεδίο των εργασιακών σχέσεων, η βασική στόχευση αφορά το κλείσιμο της συζήτησης για αυξήσεις στους μισθούς. Μπροστά στη διογκούμενη αγανάκτηση απ’ την κλιμακούμενη ακρίβεια, η κυβέρνηση απαντάει «για περισσότερες αποδοχές δουλέψτε περισσότερο». Γι’ αυτό, το επίμαχο εξαγγελθέν νομοσχέδιο συμπληρώνεται απ’ τη ρύθμιση για δυνατότητα εργασίας των γιατρών ΕΣΥ και στον ιδιωτικό τομέα, που εισήγαγε ήδη από πέρυσι ο νόμος Γκάγκα.
 </p>
 <p>
  Στο ίδιο πλαίσιο είχαμε και τις τελευταίες αυξήσεις στις τιμές πάνω από 1.700 γενόσημων φαρμάκων. Υπολογίζεται σε 30 εκ. € τα επιπλέον χρήματα που θα πληρώσουν οι ασφαλισμένοι, τα οποία θα ζεστάνουν τις τσέπες των φαρμακοβιομηχάνων. Η εισφορά στη φαρμακευτική δαπάνη είναι αποκαλυπτική του πώς ένα δωρεάν δικαίωμα σταδιακά μετατρέπεται σε… έκπτωση. Πολλοί παλιοί εργαζόμενοι θυμούνται ασφαλώς τον καιρό που παίρναμε τα φάρμακά μας εντελώς δωρεάν (τότε θεωρούταν αυτονόητο λόγω των εισφορών, οι οποίες βέβαια συνεχίζουν να κρατούνται). Κατόπιν εισήχθη εισφορά 25% για το πρωτότυπο φάρμακο. Όταν άρχισαν να προωθούνται τα γενόσημα, τα ταμεία κάλυπταν το 75% του φτηνότερου γενόσημου οπότε ο ασφαλισμένος πλήρωνε το 25% συν τη διαφορά τιμής αν επέλεγε άλλο ακριβότερο φάρμακο. Τώρα το υπουργείο διαφοροποιεί την ασφαλιστική τιμή (της οποίας πληρώνουμε την εισφορά) από τη λιανική τιμή του φθηνότερου φαρμάκου,με αποτέλεσμα ο ασφαλισμένος να πληρώνει επιπλέον της εισφοράς ακόμη κι αν πάρει το φθηνότερο γενόσημο. Ως προς το πρωτότυπο φάρμακο, το οποίο αρχικά οι ασφαλισμένοι δικαιούνταν δωρεάν, σήμερα ουσιαστικά λαμβάνουν μια μικρή έκπτωση. Ομοίως εξαγγέλθηκε και επιπλέον χαράτσι ανά παραπεμπτικό στις εργαστηριακές (1 ευρώ) και απεικονιστικές (3 ευρώ) εξετάσεις, στα πρότυπα του χαρατσιού ανά συνταγή.
 </p>
 <p>
  Όλα αυτά φυσικά αν οι ασθενείς βρουν γιατρό να συνταγογραφήσουν τα φάρμακά τους. Υπενθυμίζουμε ότι οι ανασφάλιστοι ασθενείς έχουν δικαίωμα συνταγογράφησης μόνο σε δημόσιες δομές. Ο ΕΦΚΑ πρόκειται να χαρακτηρίσει «ανενεργούς» όσους έχουν παλαιότερες οφειλές ακόμη κι αν εξοφλούν τις τρέχουσες ασφαλιστικές εισφορές! Υπολογίζεται σε περισσότερους από 700.000 ασφαλισμένους, με τους μισούς απ’ αυτούς να έχουν οφειλές άνω των 5000 ευρώ.Το βαρέλι δεν έχει πάτο όσον αφορά την επίθεση στα λαϊκά δικαιώματα.
 </p>
 <p>
  Όλα στο κεφάλαιο, όλα για το κεφάλαιο. Αυτή είναι η κυβερνητική πολιτική.
 </p>
 <p>
  Ο λαός κι οι εργαζόμενοι για να αλλάξουν την κατάσταση στην περίθαλψη θα πρέπεινα πάρουν την κατάσταση στα χέρια τους. Να κάνουν μαζικούς και παρατεταμένους αγώνες για ίση πλήρη και δωρεάν περίθαλψη για όλους, χωρίς όρους και προϋποθέσεις. Τα δικαιώματα παλεύονται και κατακτιούνται. Τίποτα και ποτέ δεν χαρίστηκε.
 </p>
</div>

</div>


<div class='source'><p>Author: <a href="https://www.kkeml.gr/ps957/olo-kai-pio-akrivh-h-dwrean-perithalpsh/">https://www.kkeml.gr/ps957/olo-kai-pio-akrivh-h-dwrean-perithalpsh/</a></p></div>
</div>
</body></html>