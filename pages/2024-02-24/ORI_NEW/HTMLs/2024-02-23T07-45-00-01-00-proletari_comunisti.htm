<html><body>
<div class='article'>
<div class='title'><h1>pc 23 febbraio - Cella di isolamento per Marwan Barghouti:</h1></div>
<hr/>
<div class='metadata'>
<meta property="author" content="maoist"/>
<meta property="description" content="si teme per la sua vita, afferma gruppo per i diritti dei prigionieri  Gaza –  MEMO .  La Commissione palestinese per gli Affari dei detenut..."/>
<meta property="published_time" content="2024-02-23T07-45-00-01-00"/>
<meta property="images" content=""/>
Author: maoist
<br>
Description: si teme per la sua vita, afferma gruppo per i diritti dei prigionieri  Gaza –  MEMO .  La Commissione palestinese per gli Affari dei detenut...
<br>
Published Time: 2024-02-23T07-45-00-01-00
<br>
Images: 
</div>
<div class='content'>
<div class="post-body entry-content" id="post-body-261360574171609900" itemprop="description articleBody">
 <b>
  <span>
   si teme per la sua vita, afferma gruppo per i diritti dei prigionieri
  </span>
 </b>
 <div class="flex flex-col gap-4">
  <span class="text-grey text-xl mt-4 mx-auto md:mx-2">
   <time datetime="2024-02-22T15:03:55">
    <br/>
   </time>
  </span>
 </div>
 <div class="w-full border-solid border-light border-b-2 py-4">
 </div>
 <p>
  Gaza –
  <a href="https://www.middleeastmonitor.com/20240220-marwan-barghouti-solitary-confinement-prompts-fears-for-his-life-says-prisoners-rights-group/">
   MEMO
  </a>
  .
 La Commissione palestinese per gli Affari dei detenuti ha dichiarato 
lunedì di temere per la vita dell’importante leader Marwan Barghouti, 
che è stato messo in
  <a href="https://www.middleeastmonitor.com/20240215-israel-transfers-marwan-barghouti-to-solitary-for-planning-uprising-media-reports/">
   isolamento
  </a>
  nella
 prigione israeliana di Ramla per la terza volta da quando lo Stato di 
occupazione ha iniziato la sua devastante guerra contro la Striscia di 
Gaza assediata.
 </p>
 <p>
  Come alto funzionario di Fatah, Barghouti, 65 anni, venne arrestato 
nel 2002 e condannato a quattro ergastoli con l’accusa di aver commesso 
atti ostili contro Israele durante la
  <a href="https://www.middleeastmonitor.com/20170928-remembering-the-second-intifada/">
   Seconda Intifada
  </a>
  . I sondaggi indicano che un’ampia fetta di palestinesi vuole che Barghouti succeda a Mahmoud Abbas come presidente.
 </p>
 <p>
  Il ministro della Sicurezza nazionale israeliano d’estrema destra 
Itamar Ben-Gvir ha confermato mercoledì scorso che Barghouti è in 
“isolamento”. La mossa, ha dichiarato su X, è avvenuta dopo aver 
ricevuto “informazioni su un’intifada [rivolta] pianificata”.
 </p>
 <p>
  “Impedire agli avvocati di visitare [Barghouti] solleva reali timori 
per la sua vita, soprattutto perché l’isolamento è accompagnato da 
incitamenti diretti e continui contro di lui da parte dei media 
israeliani”, ha dichiarato Qaddoura Fares, capo della commissione. 
“L’isolamento di Barghouti rientra nel quadro della presa di mira di 
tutti i prigionieri […] e dei leader del movimento nazionale in 
cattività, attraverso massicce operazioni di trasferimento, detenzioni 
collettive e in isolamento, oltre a torture sistematiche”.
  <span>
  </span>
 </p>
 <a name="more">
 </a>
 <p>
 </p>
 <p>
  Secondo Fares, la dichiarazione di Ben-Gvir è stata “un altro 
tentativo di mettersi in mostra davanti all’opinione pubblica 
israeliana”.
 </p>
 <p>
  È la terza volta che Barghouti viene messo in isolamento nel giro di due mesi.
 </p>
 <p>
  Prima era stato trasferito dalla prigione di Ofer all’isolamento del 
carcere di Ramla e poi all’unità di isolamento di Rimonim, prima di 
essere riportato a Ramla.
 </p>
 <p>
  Fares ha chiesto alle istituzioni internazionali e alle autorità 
locali di assumersi le proprie responsabilità e di accelerare il lavoro 
di visita delle carceri e di fermare tutte le violazioni contro i 
prigionieri.
 </p>
 <p>
  Lo Stato dell’
  <a href="https://www.middleeastmonitor.com/20210112-israel-is-apartheid-state-concludes-major-human-rights-group/">
   Apartheid
  </a>
  ha
 lanciato un’offensiva mortale sulla Striscia di Gaza a seguito di 
un’incursione transfrontaliera guidata da Hamas il 7 ottobre, durante la
 quale sono stati uccisi 1.200 soldati e civili israeliani, molti dei 
quali dai carri armati israeliani e da un elicottero d’attacco. Il 
successivo bombardamento israeliano ha ucciso più di 29 mila palestinesi
 e ne ha feriti quasi 70 mila. Circa il 60% delle infrastrutture civili 
di Gaza è stato distrutto e vi è una grave carenza di beni di prima 
necessità, tra cui cibo, acqua, medicine e ripari.
 </p>
 <p>
  Israele è accusato di genocidio dalla Corte internazionale di 
giustizia. A gennaio, una sentenza provvisoria ha ordinato a Tel Aviv di
 fermare gli atti di genocidio e di adottare misure per garantire 
l’assistenza umanitaria ai civili di Gaza. Questo provvedimento è stato 
ampiamente ignorato dallo Stato di occupazione.
 </p>
 Traduzione per
 <a href="https://www.infopal.it/cella-di-isolamento-per-marwan-barghouti-si-teme-per-la-sua-vita-afferma-gruppo-per-i-diritti-dei-prigionieri/">
  InfoPal
 </a>
 <div style="clear: both;">
 </div>
</div>

</div>


<div class='source'><p>Source: <a href="https://proletaricomunisti.blogspot.com/2024/02/pc-23-febbraio-cella-di-isolamento-per.html">https://proletaricomunisti.blogspot.com/2024/02/pc-23-febbraio-cella-di-isolamento-per.html</a></p></div>
</div>
</body></html>