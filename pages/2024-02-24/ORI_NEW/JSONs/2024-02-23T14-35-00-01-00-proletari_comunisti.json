{"title": "pc 23 febbraio-Ex Ilva: il nostro giudizio sulle decisioni del governo Meloni per AS e nomina Commissario", "published time": "2024-02-23T14-35-00-01-00", "images": ["https://blogger.googleusercontent.com/img/b/R29vZ2xl/AVvXsEh18VLfx_TveCbPBb6pSBN8S5fLRrm3OSZIpxzbJH7AiHBGm7VSXNH9DgGA9LFuW2uq2Ff8EHrQ9PQ8fBDKNB5fu1R6iWWTUmxids_RYKvAT7Fhh5bL3kHGZZ-r-zwtd-Qs0eyS9B7Sq2L8-0PYFl4KwNjsXfz-3grTsudsGGzZQxvInyPs414RLaePvmPB/w267-h391/dossier%20ilva%2014.2.24_page-0001.jpg"], "content": "<div class=\"post-body entry-content\" id=\"post-body-6181767928612779282\" itemprop=\"description articleBody\">\n <p>\n  <b>\n   <span>\n    da Controinformazione rossoperaia del 22/02\n   </span>\n  </b>\n </p>\n <p>\n  <b>\n   <span>\n    <br/>\n   </span>\n  </b>\n </p>\n <div class=\"separator\" style=\"clear: both; text-align: center;\">\n  <a href=\"https://blogger.googleusercontent.com/img/b/R29vZ2xl/AVvXsEh18VLfx_TveCbPBb6pSBN8S5fLRrm3OSZIpxzbJH7AiHBGm7VSXNH9DgGA9LFuW2uq2Ff8EHrQ9PQ8fBDKNB5fu1R6iWWTUmxids_RYKvAT7Fhh5bL3kHGZZ-r-zwtd-Qs0eyS9B7Sq2L8-0PYFl4KwNjsXfz-3grTsudsGGzZQxvInyPs414RLaePvmPB/s640/dossier%20ilva%2014.2.24_page-0001.jpg\" style=\"clear: left; float: left; margin-bottom: 1em; margin-right: 1em;\">\n   <img border=\"0\" data-original-height=\"640\" data-original-width=\"436\" height=\"391\" src=\"https://blogger.googleusercontent.com/img/b/R29vZ2xl/AVvXsEh18VLfx_TveCbPBb6pSBN8S5fLRrm3OSZIpxzbJH7AiHBGm7VSXNH9DgGA9LFuW2uq2Ff8EHrQ9PQ8fBDKNB5fu1R6iWWTUmxids_RYKvAT7Fhh5bL3kHGZZ-r-zwtd-Qs0eyS9B7Sq2L8-0PYFl4KwNjsXfz-3grTsudsGGzZQxvInyPs414RLaePvmPB/w267-h391/dossier%20ilva%2014.2.24_page-0001.jpg\" srcset=\"https://blogger.googleusercontent.com/img/b/R29vZ2xl/AVvXsEh18VLfx_TveCbPBb6pSBN8S5fLRrm3OSZIpxzbJH7AiHBGm7VSXNH9DgGA9LFuW2uq2Ff8EHrQ9PQ8fBDKNB5fu1R6iWWTUmxids_RYKvAT7Fhh5bL3kHGZZ-r-zwtd-Qs0eyS9B7Sq2L8-0PYFl4KwNjsXfz-3grTsudsGGzZQxvInyPs414RLaePvmPB/w267-h391/dossier%20ilva%2014.2.24_page-0001.jpg\" width=\"267\"/>\n  </a>\n </div>\n <p>\n </p>\n <p style=\"line-height: 17.28px; margin-bottom: 0.28cm;\">\n  Parlare in questo momento della questione ex Ilva significa parlare di una realt\u00e0 estremamente complessa. La questione l'abbiamo affrontata in diverse forme e recentemente, i nostri compagni a Taranto hanno prodotto un depliant/documento che potesse servire agli operai per avere un loro punto di vista su quello che stava avvenendo, sulla base degli interessi di classe e dell'analisi concreta della situazione concreta.\n </p>\n <p style=\"line-height: 17.28px; margin-bottom: 0.28cm;\">\n  Ora la cosa si \u00e8 fatta ancora pi\u00f9 complessa e articolata.\n </p>\n <p style=\"line-height: 17.28px; margin-bottom: 0.28cm;\">\n  Il primo problema\n\u00e8 connesso alla decisione del governo Meloni e dei suoi ministri\nche, dopo una serie di contrasti interni, si sono attestati, premuti\ninnanzitutto dalle organizzazioni sindacali confederali e\ndall\u2019emergenza creatasi con il blocco delle attivit\u00e0 produttive da\nparte degli operai dell'appalto, con presidi permanenti gestiti\nessenzialmente dai padroni e padroncini dell'appalto che hanno\nfermato gli operai.\n </p>\n <p style=\"line-height: 108%; margin-bottom: 0.28cm;\">\n  Questo ha messo\nlo stabilimento in una situazione di non operativit\u00e0 progressiva,\nfino alla notizia di ieri del fermo, gi\u00e0 programmato ma\nimmediatamente attuato, con il cambio di governance, dal commissario\nche ha disposto il fermo dell'ultimo altoforno ancora in funzione. Si\ndice che questo fermo durer\u00e0 24 ore, normalmente non \u00e8 mai successo\ncos\u00ec per precedenti fermi e riavvii. Quindi di fatto oggi la\nfabbrica \u00e8 ferma, sia nella sua attivit\u00e0 diretta sia nell'appalto.\n </p>\n <p style=\"line-height: 108%; margin-bottom: 0.28cm;\">\n  I giornali\nsottolineano che \u00e8 la prima volta che avviene in queste forme e che\nnon sembra essere la miglior carta di ingresso della nuova gestione\ncommissariale. Se il buongiorno si vede dal mattino si potrebbe gi\u00e0\npensare alle peggiori ipotesi. Si \u00e8 accusata la direzione\nArcelorMittal di volere chiudere lo stabilimento, mandarlo allo\nsfascio prendendosi i mercati, ma lo stabilimento \u00e8 fermo oggi che\nformalmente non \u00e8 pi\u00f9 gestito dalla Morselli.\n </p>\n <p style=\"line-height: 108%; margin-bottom: 0.28cm;\">\n  Tra le tante cose\nda dire vanno per\u00f2 messe in luce soprattutto quelle che hanno un\neffetto diretto su operai e lavoratori. Su questo la posizione dello\nSlai Cobas \u00e8 da un lato coerente - \u00e8 stata sempre la stessa nel\ncorso di queste vicende, anche le ultime - dall'altra attualmente \u00e8\nuna posizione obiettivamente controcorrente, dopo la decisione del\ngoverno di mettere l'Ilva in amministrazione straordinaria, salutata\ndiciamo con entusiasmo malcontenuto dalle organizzazioni sindacali\nconfederali e dalla USB.\n </p>\n <p style=\"line-height: 108%; margin-bottom: 0.28cm;\">\n  Non possiamo mai\ndimenticare che il sindacato maggioritario all'interno dello\nstabilimento, la Uil, assai influente in tutta la vicenda\ndell'appalto, nei giorni scorsi diceva NO all'amministrazione\nstraordinaria. Oggi, invece, tutti dicono S\u00ec, da quelli entusiasti a\ncoloro che lo considerano comunque un passaggio inevitabile.\n </p>\n <p style=\"line-height: 108%; margin-bottom: 0.28cm;\">\n  Lo Slai Cobas per\nil sindacato di classe che \u00e8 l'organizzazione sindacale agente verso\nle Acciaierie, l'appalto e gli operai in AS invece dice chiaramente\nche l'amministrazione straordinaria \u00e8 un rimedio peggiore del male.\n </p>\n <p style=\"line-height: 108%; margin-bottom: 0.28cm;\">\n  Certo, nessuno in\nfabbrica rimpianger\u00e0 Morselli e la gestione Mittal anche sul piano\ndell'immagine, del rapporto non solo con le organizzazioni sindacali,\nma con il sindacato in quanto tale come espressione dei lavoratori,\nrispetto a come hanno affrontato tutti i problemi all'interno della\nfabbrica, e che per questo Morselli era stata fatto segno di una\ncontestazione crescente. Noi consideriamo principale quella avvenuta\nil 6 maggio del 2022, se non non sbagliamo, in cui gli operai furono\nin sciopero in maniera massiva, contestarono la Morselli che venne in\nmaniera arrogante e provocatoria alla manifestazione davanti ai\ncancelli della Portineria A e in quell'occasione i lavoratori, uniti\nin uno sciopero vero, sembravano avere il coltello dalla parte del\nmanico. Noi pensiamo che la continuit\u00e0 di quella lotta, nelle forme\nin cui fu sollevata, avrebbe permesso come minimo molto prima la\nrealizzazione di molte cose che poi sono state realizzate, ma\nsoprattutto avrebbe costituito un freno e un'alternativa.\n </p>\n <p style=\"line-height: 108%; margin-bottom: 0.28cm;\">\n  In\nquell'occasione i sindacati promisero direttamente ai lavoratori, ai\ncancelli, a noi compresi, che sarebbero seguite delle assemblee\ngenerali per dare continuit\u00e0 e incalzare su questo.\n </p>\n <p style=\"line-height: 108%; margin-bottom: 0.28cm;\">\n  Tra l'altro, in\nquelle occasioni chiedemmo esplicitamente, anche per il nostro ruolo attivo\navuto nella contestazione della Morselli, che fosse discussa nelle\nassemblee una Piattaforma operaia, peraltro sottoscritta da centinaia\ndi lavoratori, che potesse essere una base comune e generale della\nposizione dei lavoratori rispetto all\u2019 ArcelorlMittal, ai governi e\nanche ai futuri governi. Ma non se ne fece niente. Si pu\u00f2 pensare\ntutto il male possibile di questo, ma nella sostanza non se ne fece\nniente.\n </p>\n <p style=\"line-height: 108%; margin-bottom: 0.28cm;\">\n  Oggi siamo a un\ncapolinea. Mittal lascia la gestione dell'azienda e avvier\u00e0 una\nprocedura giudiziaria che pensiamo avr\u00e0 anche un'indiretta influenza\nsugli sviluppi successivi. Ma gli alibi del governo e di chi gli sta\ndietro sono finiti e questo \u00e8 giusto e necessario. Quali sono state\nle forze sociali che hanno sostenuto questa linea che il governo oggi\nha attuato? Innanzitutto la Federacciai - i padroni dell'acciaio - ha\nsostenuto questa posizione con l'obiettivo di mettere mani sull'Ilva\na costo zero e con i soldi dello Stato. Questo \u00e8 stato detto pi\u00f9\nvolte dal Presidente della Federacciai che, non dimentichiamo, \u00e8 uno\ndei candidati forti alla successione di Bonomi alla Confindustria.\n </p>\n <p style=\"line-height: 108%; margin-bottom: 0.28cm;\">\n  Quindi sono i\npadroni dell'acciaio il soggetto fondamentale che sta dietro questa\noperazione. E non c'\u00e8 alcun dubbio che questo \u00e8 segnalato anche\ndalla nomina del Commissario. Questa \u00e8 una vicenda su cui nei\nprossimi giorni bisogner\u00e0 fare chiarezza soprattutto tra i\nlavoratori.\n </p>\n <p style=\"line-height: 108%; margin-bottom: 0.28cm;\">\n  Come viene\nraccontato, per esempio dal Fatto Quotidiano, sembra che due\nquestioni siano inconfutabili. Quaranta, il nuovo manager, dicono che\n\u00e8 da diversi anni in Ilva, molto prima di Mittal e in questo caso\nstare molto prima di Mittal \u00e8 avere molte pi\u00f9 responsabilit\u00e0 di\nquello che \u00e8 avvenuto all'Ilva della stessa Mittal. Questa nomina -\ndice il Fatto Quotidiano - \u00e8 stata caldeggiata dal Presidente della\nFederacciai, Antonio Gozzi. Non solo, ma perch\u00e9 questa nomina?\nPerch\u00e9 Quaranta? \u00c8 stato il manager che ha rappresentato per anni\nl'Ilva in Federacciai.\n </p>\n <p style=\"line-height: 108%; margin-bottom: 0.28cm;\">\n  In secondo luogo,\nesso \u00e8 rimasto. Quaranta in tutti questi anni ha cambiato i ruoli,\nma \u00e8 rimasto sempre all'interno delle figure, come gli si dice sui\ngiornali, \u201capicali\u201d, cio\u00e8 di vertice di questa azienda, compresa\nla gestione del Centro studi Ilva. \u00c8 stato anche il direttore delle\nrelazioni istituzionali del gruppo. Sulla grande questione dei morti\nsul lavoro e del disastro ambientale provocato dalla fabbrica. E\u2019\nQuaranta che nella sua veste di direttore aveva detto sul rapporto\nSentieri che inchiodava l'Ilva alle sue gravi, enormi, responsabilit\u00e0\nsulle emissioni che hanno prodotto inquinamento e morte nella citt\u00e0\ne nei quartieri, che c\u2019\u00e8 \u201c un grande interrogativo nella\nrelazione tra causa e effetto\u201d.\n </p>\n <p style=\"line-height: 108%; margin-bottom: 0.28cm;\">\n  Consentiteci di\navere un legittimo dubbio: ma questa \u00e8 stata la linea di condotta di\ntutti gli avvocati del gruppo Riva e dei suoi alleati nel processo\nambiente svenduto che ha avuto in Quaranta un loro referente per\nmettere in dubbio l'effetto inquinante di morti, malattie, oltre che\nmorti sul lavoro, prodotti dalla gestione Ilva, sia nel periodo\nprecedente alla venuta di Riva e soprattutto in tutto il percorso di\nRiva.\n </p>\n <p style=\"line-height: 108%; margin-bottom: 0.28cm;\">\n  Quaranta ha\nricoperto diversi incarichi anche dopo il sequestro degli impianti\ndel 2012. Uno dei Commissari nominati da Renzi, commissari nominati\nper imporre una continuit\u00e0 produttiva contro l'inchiesta della\nmagistratura - quella di Pietro Gnudi - ha avuto come effetto\nimmediato che Quaranta \u00e8 stato promosso come direttore centrale\ndelle operazioni di Acciaierie, carica che ha tenuto per circa un\nanno. Poi per\u00f2 non \u00e8 che sparisce, va alla divisione tecnica\noperativa, partecipa a tutte le vicende successive anche come\nCommissario dell'Ilva in AS, cio\u00e8 quello avvenuto dopo l'ingresso di\nMittal.\n </p>\n <p style=\"line-height: 108%; margin-bottom: 0.28cm;\">\n  Ma questo \u00e8 il\nminimo. Perch\u00e9 sono altre notizie che sono effettivamente celate,\ndobbiamo leggerle oggi solo sul Fatto Quotidiano e fanno parte della\nmemoria storica di chi ha combattuto in questi anni contro la\nfabbrica dei morti sul lavoro. Quaranta ha avuto due condanne\ndefinitive e non per il procedimento che non \u00e8 andato avanti di cui\nsi parla, relativo alla morte di un bambino per tumore, molto noto a\nTaranto e nella battaglia antinquinamento, il piccolo Lorenzo, ma per\nmorti significative all'interno dello stabilimento avvenuti negli\nanni di Riva.\n </p>\n <p style=\"line-height: 108%; margin-bottom: 0.28cm;\">\n  Quaranta \u00e8 stato\ncondannato in via definitiva, insieme ad altri quattro imputati, per\nla morte dei due giovani operai, Paolo Franco e Pasquale d\u2019Ettorre,\ndi cui abbiamo parlato tanto e chiaramente torneremo a parlare perch\u00e9\nhanno segnato la storia di questo stabilimento, uccisi il 12 giugno\ndel 2003 per il crollo del braccio di una gru nell'area parchi\nminerali di cui Quaranta era all'epoca responsabile.\n </p>\n <p style=\"line-height: 108%; margin-bottom: 0.28cm;\">\n  La seconda\ncondanna Quaranta l'ha avuta per la morte di un altro giovane\noperaio, Marco Perrone, altra morte significativa perch\u00e9 si \u00e8\ntrattata un giovane operaio assunto alcuni mesi prima con un\ncontratto di formazione lavoro. E l'operaio, nel luglio 2002, cadde\ndurante le operazioni di pulizia, incastrato negli ingranaggi del\nnastro trasportatore. Il neo Commissario dell'Ilva venne assolto di\nprimo grado su questo, ma la sentenza venne ribaltata in appello e\nconfermata dalla Cassazione.\n </p>\n <p style=\"line-height: 108%; margin-bottom: 0.28cm;\">\n  Misuriamoci tra\nquello che hanno detto immediatamente le organizzazioni sindacali\nconfederali e la figura effettiva del nuovo Commissario.\n </p>\n <p style=\"line-height: 108%; margin-bottom: 0.28cm;\">\n  Quindi abbiamo\nmille e una ragione per dire che, sia la scelta dell'amministrazione\nstraordinaria sia la nomina di questo Commissario, rappresentano non\nun cambiamento ma una restaurazione. Una restaurazione dell'Ilva\npeggiore. Certo, noi saremo i primi a sperare che non sia cos\u00ec, ma\nse guardiamo dal punto di vista di ci\u00f2 che vorrebbe dire che \u201cnon\nsia cos\u00ec\u201d, abbiamo seri dubbi e pensiamo che i lavoratori debbano\nragionare, contare fino a 10 prima di parlare, e non solo le\norganizzazioni sindacali ma anche i lavoratori.\n </p>\n <p style=\"line-height: 108%; margin-bottom: 0.28cm;\">\n  Noi continuiamo a\ndire che il segnale concreto \u00e8 il ritorno al lavoro degli operai\ndell'appalto e il loro pagamento regolare di stipendi. Invece su\nquesto pensiamo che l'amministrazione straordinaria non sia\nall'altezza di realizzare questo, al massimo \u00e8 la semina di una\nnuova montagna di cassa integrazione, per altro in una dimensione in\ncui o questa cassa integrazione in deroga copre tutti i lavoratori\noppure una met\u00e0 di questi lavoratori perde anche il diritto di\nandare in cassa integrazione e alcune aziende stanno gi\u00e0 annunciando\nche comunque non sono della partita della continuit\u00e0 ma sono della\npartita di vedere di recuperare soldi.\n </p>\n <p style=\"line-height: 108%; margin-bottom: 0.28cm;\">\n  Gli operai dell\u2019\nAcciaierie non possono trovare in queste decisioni altro che il\nrilancio dell'ammortizzatore sociale della cassa integrazione.\n </p>\n <p style=\"line-height: 108%; margin-bottom: 0.28cm;\">\n  Attenzione: era\nil tema di scontro nei confronti della Morselli e della direzione\nArcelorMittal. Le casse integrazioni, semipermanenti, unilaterali,\ndopo essere state accettate le prime, poi sono state contestate, su\ncui vi \u00e8 stato un contrasto reale, sia pure senza effetti concreti\nnello scontro reale tra operai e padroni.\n </p>\n <p style=\"line-height: 108%; margin-bottom: 0.28cm;\">\n  L'amministrazione\nstraordinaria assolve queste casse integrazioni, anzi, ne preveder\u00e0\nmolto di pi\u00f9 in maniera sistematica. E la cassa integrazione era\ndivenuta un tema forte di contrasto, perch\u00e9 senza alcuna supporto di\nintegrazione ha distrutto il salario dei lavoratori, ha portato i\nlavoratori da 300 a 500 \u20ac in meno al mese in generale. Nell'appalto\nha prodotto gi\u00e0 i licenziamenti.\n </p>\n <p style=\"line-height: 108%; margin-bottom: 0.28cm;\">\n  E\u2019 evidente\nquindi gli effetti poi sulla sicurezza, se si pensa o si \u00e8 della\nlogica - che noi contrastiamo a tutti i livelli - che questo\nstabilimento vada chiuso e trasformato in rottami di ferro, questa \u00e8\nuna posizione, o chi pensa che questa sia una sciagura per gli operai\ne per i lavoratori, per il futuro della citt\u00e0, ecc ecc.. deve pur\nsapere che non c\u2019\u00e8 alcun tipo di garanzia che ci sar\u00e0 un recupero\ndelle manutenzioni, della sicurezza per chi comunque dovr\u00e0 restare\nnello stabilimento.\n </p>\n <p style=\"line-height: 108%; margin-bottom: 0.28cm;\">\n  Sugli effetti\ninquinanti ci esprimeremo dopo, ma la figura di Quaranta non \u00e8\ntranquillizzante, certamente.\n </p>\n <p style=\"line-height: 108%; margin-bottom: 0.28cm;\">\n  E\u2019 sulla base\ndi questi fatti che possiamo esprimere il giudizio chiaro sulla\nscelta che il governo Meloni ha fatto con l'accordo con i sindacati\nConfederali e USB compresa. E su questo toccher\u00e0 ancora una volta\nagli operai scegliere da che parte stare: da parte del governo, dei\nfuturi nuovi padroni che somigliano molto ai vecchi, che sul piano\ngenerale presenteranno piani simil copia a quelle di ArcelorMittal,\ndalla parte di sindacati Confederali diventati un anello dell'assetto\ncollaborazionista e neocorporativo che individua nelle soluzioni per\ni padroni la soluzione per i lavoratori, quando tutta la storia di\nquesto stabilimento dimostra che proprio questo \u00e8 causa di quello\nche \u00e8 avvenuto; o gli operai scelgono la riorganizzazione delle file operaie, a\npartire dai loro interessi di classe, da una visione opposta sul\nfuturo dello stabilimento, che poi \u00e8 il futuro della classe operaia innanzitutto come soggetto storico che possa essere l'elemento di\ntrasformazione di unit\u00e0 tra operai e masse popolari in questa\nfabbrica e non solo in questa fabbrica, ma in generale.\n </p>\n <div style=\"clear: both;\">\n </div>\n</div>\n", "description": "da Controinformazione rossoperaia del 22/02 Parlare in questo momento della questione ex Ilva significa parlare di una realt\u00e0 estremamente ...", "author": ["prolcomra"], "source": "https://proletaricomunisti.blogspot.com/2024/02/pc-23-febbraio-ex-ilva-il-nostro.html"}