{"published time": "2024-02-23T04-45-14-00-00", "images": ["https://tjen-folket.no/wp-content/uploads/2024/02/Autobus_komunikacji_miejskiej_Prudnik.jpg"], "content": "<div class=\"overlay-media parallax\">\n <img alt=\"\" class=\"jarallax-img\" decoding=\"async\" fetchpriority=\"high\" height=\"627\" sizes=\"(max-width: 1024px) 100vw, 1024px\" src=\"https://tjen-folket.no/wp-content/uploads/2024/02/Autobus_komunikacji_miejskiej_Prudnik.jpg\" srcset=\"https://tjen-folket.no/wp-content/uploads/2024/02/Autobus_komunikacji_miejskiej_Prudnik.jpg\" width=\"1024\"/>\n</div>\n<section class=\"entry-content\">\n <p>\n </p>\n <p>\n  <a href=\"https://commons.wikimedia.org/wiki/File:Autobus_komunikacji_miejskiej,_Prudnik.jpg\">\n   <em>\n    Foto: Smrk, CC BY-SA 3.0, via Wikimedia Commons.\n   </em>\n  </a>\n </p>\n <p>\n  Av en kommentator for Tjen Folket Media.\n </p>\n <hr class=\"wp-block-separator has-css-opacity\"/>\n <p>\n  <strong>\n   Dyrtida og nedgang i bestillinger har f\u00f8rt til at de utenlandske konsernene Volvo, Fiat og Scania stenger ned fabrikker i Polen. Over 2 800 polske arbeidere kommer til \u00e5 miste sine jobber i l\u00f8pet av 2024.\n  </strong>\n </p>\n <p>\n  3. januar ble Metalarbeiderenes fagforening (Zwi\u0105zek Zawodowy Pracownik\u00f3w Metalowcy \u2013 ZZPW) informert om at FCA Powertrain, det polske datterselskapet til Fiat, skal likvideres og at dette medf\u00f8rer at fabrikken i Bielsko-Bia\u0142a skal stenges. Likvidasjonen ble vedtatt 2. januar grunnet \u201cinnf\u00f8ringen av EU-kommisjonens forskrifter om regulering av eksosutslipp fra forbrenningsmotorer [og] en nedgang i bestillinger av forbrenningsmotorer\u201d. ZZPW skriver p\u00e5 sin nettside at denne likvidasjonen vil koste jobbene til \u201chele arbeidsstyrken p\u00e5 468\u201d. Likvidasjonen vil vare frem til og bli ferdig utf\u00f8rt i desember 2024.\n </p>\n <p>\n  I mai 2023 annonserte Scania Production Poland, et polsk datterselskap til Scania, at de vil stenge ned karosseriavdelingen av bussfabrikken i S\u0142upsk innen mars 2024. I mai 2023 sysselsatte fabrikken 1 047 arbeidere, 847 av disse arbeidere i karosseriavdelingen.\n </p>\n <p>\n  I Wroc\u0142aw skal Volvo stenge ned en bussfabrikk innen f\u00f8rste kvartal av 2024, noe som vil medf\u00f8re at rundt 1 500 arbeidere vil miste jobbene sine.\n </p>\n <p>\n  Imperialismens overproduksjonskrise skjerpes. \u201cNedgang i bestillinger\u201d og \u201cnegativ utvikling i det globale markedet\u201d er begrunnelsene for disse oppsigelsene og nedleggelsene av fabrikkene. De svenske, italienske, tyske og amerikanske imperialistkonsernene omorganiserer og iverksetter nye markedsplaner i et h\u00e5pl\u00f8st fors\u00f8k p\u00e5 \u00e5 snu krisen. Selv om de oppsagte polske arbeidere f\u00e5r sluttvederlag og l\u00f8fter om \u00e5 f\u00e5 hjelp med \u00e5 finne nye jobber, ender tusenvis fortsatt uten jobb i en \u00f8konomisk tid preget av \u00f8kte priser og kostnader.\n </p>\n <p>\n  Referanser:\n </p>\n <p>\n  <a href=\"https://innpoland.pl/194537,scania-w-slupsku-zwalnia-847-osob-nie-potrzeba-juz-tylu-autobusow\">\n   Scania w S\u0142upsku zwalnia 847 os\u00f3b. Nie potrzeba ju\u017c tylu autobus\u00f3w | INNPoland.pl\n  </a>\n </p>\n <p>\n  <a href=\"https://www.metalowcy-bielsko.pl/fca-powertrain/news/10\">\n   FCA Powertrain Poland Sp. z o.o. w likwidacji \u2013 NSZZ Pracownik\u00f3w Fiat Auto Poland S.A. i Sp\u00f3\u0142ek w Bielsku-Bia\u0142ej (metalowcy-bielsko.pl)\n  </a>\n </p>\n <p>\n  <a href=\"https://faktyianalizy.info/2024/01/09/koncerny-scania-i-fiat-zamykaja-sie-w-polsce-prace-straci-ponad-1300-osob/\">\n   Koncerny Scania i Fiat zamykaj\u0105 si\u0119 w Polsce. Prac\u0119 straci ponad 1300 os\u00f3b. (faktyianalizy.info)\n  </a>\n </p>\n <p>\n  <a href=\"https://www.sustainable-bus.com/news/volvo-buses-closes-wroclaw-plant-stop-production-complete-buses/\">\n   Volvo Buses to end production of complete buses and coaches in Europe (sustainable-bus.com)\n  </a>\n </p>\n</section>\n", "source": "https://tjen-folket.no/2024/02/23/polen-over-2800-arbeidere-mister-jobben/", "type": "article", "title": "Polen: Over 2800 arbeidere mister jobben", "description": "Foto: Smrk, CC BY-SA 3.0, via Wikimedia Commons. Dyrtida og nedgang i bestillinger har f\u00f8rt til at de utenlandske konsernene Volvo, Fiat og Scania stenger ned fabrikker i Polen. Over 2 800 polske a\u2026", "modified time": "2024-02-23T04:45:16+00:00", "author": ["Tjen Folket Media"], "categories": ["Europa"]}