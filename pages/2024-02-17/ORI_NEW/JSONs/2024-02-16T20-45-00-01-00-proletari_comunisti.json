{"title": "pc 16 febbraio - Dal 25 novembre all'8 marzo: scatenare la furia della marea di donne \"pericolose\" (da Controinformazione rossoperaia ORE 12 del 15/02)", "published time": "2024-02-16T20-45-00-01-00", "images": ["https://blogger.googleusercontent.com/img/b/R29vZ2xl/AVvXsEhyA_eCyKpTfPyPFLKzj9Hzw7FFnfIWHeBeCkBsEdGVT5X1mFL8vniae6p89PDf72GN8k4WQWnpg6zKXCSHDE5GCXJ-y-UwV5cVYeufEqkhOFaHcTzlOcG7Az_RNnrgK7a8dCaFvwhV-TeDwWF9zD7yCZKf_MRqDPYsAih7umMc1oLe2HdgHWCztEbAgm4Z/w609-h213/striscione%20mfpr.jpg"], "content": "<div class=\"post-body entry-content\" id=\"post-body-4416315880586577613\" itemprop=\"description articleBody\">\n <p>\n </p>\n <div class=\"separator\" style=\"clear: both; text-align: center;\">\n  <a href=\"https://blogger.googleusercontent.com/img/b/R29vZ2xl/AVvXsEhyA_eCyKpTfPyPFLKzj9Hzw7FFnfIWHeBeCkBsEdGVT5X1mFL8vniae6p89PDf72GN8k4WQWnpg6zKXCSHDE5GCXJ-y-UwV5cVYeufEqkhOFaHcTzlOcG7Az_RNnrgK7a8dCaFvwhV-TeDwWF9zD7yCZKf_MRqDPYsAih7umMc1oLe2HdgHWCztEbAgm4Z/s3868/striscione%20mfpr.jpg\" style=\"margin-left: 1em; margin-right: 1em;\">\n   <img border=\"0\" data-original-height=\"1348\" data-original-width=\"3868\" height=\"213\" src=\"https://blogger.googleusercontent.com/img/b/R29vZ2xl/AVvXsEhyA_eCyKpTfPyPFLKzj9Hzw7FFnfIWHeBeCkBsEdGVT5X1mFL8vniae6p89PDf72GN8k4WQWnpg6zKXCSHDE5GCXJ-y-UwV5cVYeufEqkhOFaHcTzlOcG7Az_RNnrgK7a8dCaFvwhV-TeDwWF9zD7yCZKf_MRqDPYsAih7umMc1oLe2HdgHWCztEbAgm4Z/w609-h213/striscione%20mfpr.jpg\" srcset=\"https://blogger.googleusercontent.com/img/b/R29vZ2xl/AVvXsEhyA_eCyKpTfPyPFLKzj9Hzw7FFnfIWHeBeCkBsEdGVT5X1mFL8vniae6p89PDf72GN8k4WQWnpg6zKXCSHDE5GCXJ-y-UwV5cVYeufEqkhOFaHcTzlOcG7Az_RNnrgK7a8dCaFvwhV-TeDwWF9zD7yCZKf_MRqDPYsAih7umMc1oLe2HdgHWCztEbAgm4Z/w609-h213/striscione%20mfpr.jpg\" width=\"609\"/>\n  </a>\n </div>\n <br/>\n <p>\n </p>\n <p style=\"line-height: 108%; margin-bottom: 0.28cm;\">\n  Sono proprio di questi ultimi giorni gli ultimi recenti femminicidi.\n </p>\n <p style=\"line-height: 108%; margin-bottom: 0.28cm;\">\n  Il 14 di febbraio\nc\u2019\u00e8 stato quello a Cisterna di Latina, in cui sono state uccise la\nmadre e la sorella di una ex fidanzata dell'assassino. E l'altro ieri c'\u00e8\nstata l'uccisione di una donna di 61 anni a Bolzano.\n </p>\n <p style=\"line-height: 108%; margin-bottom: 0.28cm;\">\n  Dall'inizio di\nquest'anno gi\u00e0 sono 8 i femminicidi, a volte, come \u00e8 successo a\nCisterna di Latina si tratta di doppio femminicidio.\n </p>\n <p style=\"line-height: 108%; margin-bottom: 0.28cm;\">\n  Ma ci vogliamo\nsoffermare un attimo proprio su questo di Cisterna di Latina perch\u00e9 c'\u00e8 un\naspetto che hanno messo in evidenza pochi giornali, per\u00f2 \u00e8\nsignificativo.\n </p>\n <p style=\"line-height: 108%; margin-bottom: 0.28cm;\">\n  Quest\u2019ultimo\nfemminicidio \u00e8 stato commesso da un finanziere ma non \u00e8 il solo\ncommesso dalle forze dell'ordine, di chi ha la pistola facile, perch\u00e9\nsempre in questo paese - che tutto sommato non \u00e8 un grande paese, si\ntratta di una realt\u00e0 di meno di 40.000 abitanti - negli anni precedenti, guarda caso, ci sono stati altri 2\nfemminicidi: uno nel 2018 per mano di un appuntato dei carabinieri\nche, non solo spar\u00f2 alla moglie, ma uccise anche le sue due figlie,\npoi si suicid\u00f2. Nel 2014 un altro: in questo caso un agente di\npolizia penitenziaria uccise la propria compagna.\n </p>\n <p style=\"line-height: 108%; margin-bottom: 0.28cm;\">\n  Come mai nello\nstesso paese - non grande \u2013 sono avvenuti questi femminicidi per\nmano delle forze dell'ordine o comunque commessi da chi ha la\npossibilit\u00e0 di avere le armi?\n </p>\n <p style=\"line-height: 108%; margin-bottom: 0.28cm;\">\n  Leghiamo subito questo femminicidio al Decreto che il governo Meloni sta approntando.\nSi dice che gli uomini delle forze dell'ordine possono tenere con s\u00e9\nsempre la pistola, cio\u00e8 di fatto questi uomini anche a casa, anche\nnelle situazioni private, potranno avere sempre a portata di mano la\npistola. E chiaramente questo non far\u00e0 che alimentare le uccisioni,\ni femminicidi, da parte di questo tipo di uomini che considerano\nevidentemente come \"normale\" rispondere a situazioni di scelte diverse\nda parte delle donne, diverse dalla loro volont\u00e0, e reagire sparando,\nreagire uccidendo.\n </p>\n <p style=\"line-height: 108%; margin-bottom: 0.28cm;\">\n  Come abbiamo\nscritto altre volte, si tratta di una guerra, di una guerra a bassa\nintensit\u00e0 contro le donne, con i femminicidi che stanno aumentando,\nche stanno diventando quasi quotidiani, almeno di quelli che si\nconoscono, che arrivano sulla stampa, arrivano in televisione.\n </p>\n <p style=\"line-height: 108%; margin-bottom: 0.28cm;\">\n  Questi\nfemminicidi sono fatti da nuovi uomini, con concezioni certo\npatriarcaliste, ma soprattutto con concezioni fasciste, si tratta di\nmoderni fascisti perch\u00e9 mossi dall'odio contro le donne che non\naccettano di essere subordinate, che vogliono decidere della propria\nvita, che vogliono rompere legami che diventano catene oppressive e\nviolente in alcuni casi, che non accettano di essere loro a \u201cdover\navere la testa sulle spalle\u201d, come dice la Meloni, e che devono\nessere delle brave donne che pensano soprattutto alla famiglia.\n </p>\n <p style=\"line-height: 108%; margin-bottom: 0.28cm;\">\n  E il fascismo di\ncui ora abbiamo un'espressione istituzionale nel governo e nei\nrappresentanti di questo Stato, di queste istituzioni, nei ministri\nche fanno parte di questo governo produce una sorta di moderno\npatriarcalismo che non \u00e8 il patriarcalismo vecchio, ma \u00e8 uno nuovo,\nin un certo senso pi\u00f9 sociale, pi\u00f9 politico, pi\u00f9 ideologico, pi\u00f9\nterribile, istituzionale, che quindi non pu\u00f2 essere combattuto\nsoltanto con la cultura, con l'educazione, ecc, ma dev\u2019essere\ncombattuto con la lotta per rovesciare questo sistema moderno\nfascista.\n </p>\n <p style=\"line-height: 108%; margin-bottom: 0.28cm;\">\n  Questo perch\u00e9,\ncome diceva una scrittrice, non sono questi \u201cuomini all'antica\u201d,\nsono modernissimi uomini antichi, frustrati dalla libert\u00e0 che le\ndonne giustamente vogliono, che sentono come il furto della loro\nlibert\u00e0, della loro propriet\u00e0 sulle donne.\n </p>\n <p style=\"line-height: 108%; margin-bottom: 0.28cm;\">\n  Oggi questa\nguerra contro le donne si va a intensificare perch\u00e9 il moderno\nfascismo \u00e8 l'edificazione a sistema, a normalit\u00e0, di tutto ci\u00f2 che\n\u00e8 reazionario, maschilista, marcio e verso questo i piccoli,\ninefficaci, provvedimenti di cui si vanta il governo Meloni sono\nveramente di una ipocrisia assoluta, perch\u00e9, nello stesso tempo,\nproprio i ministri, esponenti di Fratelli d' Italia, il partito al\ngoverno, rilasciano dichiarazioni e fanno campagne vere e proprie,\nideologiche e politiche per cui la centralit\u00e0 del ruolo delle donne\ndeve essere in casa, deve essere nell'occuparsi dei figli e che\nquindi tutto ci\u00f2 che va contro a questo diventa provocazione,\ndiventa che tu hai colpa se poi, a fronte di queste scelte di vita\ndifferente, tuo marito, il tuo ex, ti ammazza.\n </p>\n <p style=\"line-height: 108%; margin-bottom: 0.28cm;\">\n  L'humus fascista\nrende normale e giustificato reagire alle donne. Come \u00e8 normale\nnegli USA, ma non solo negli Stati Uniti, che uomini, ragazzi,\nfrustrati imbraccino le armi e uccidono a livello di massa.\n </p>\n <p style=\"line-height: 108%; margin-bottom: 0.28cm;\">\n  Quindi deve\nessere normale che le forze dell'ordine, attraverso un decreto,\npossano avere sempre con s\u00e9 l'arma. Il fascismo porta una\n\u201cnormalit\u00e0\u201d di reazione: sembra quasi scontato che la reazione debba essere violenta, una reazione che poi porta a questa strage quotidiana\ndi donne.\n </p>\n <p style=\"line-height: 108%; margin-bottom: 0.28cm;\">\n  A fronte di\nquesto per\u00f2 sale una risposta delle donne, una risposta di lotta.\n </p>\n <p style=\"line-height: 108%; margin-bottom: 0.28cm;\">\n  Il 25 novembre\nnon era scontata che ci fosse quella partecipazione di mezzo milione\ndi donne e anche di uomini, ma soprattutto nella stragrande\nmaggioranza di donne, alla manifestazione di Roma. E\u2019 stata una\nmanifestazione imponente, \u00e8 stata una manifestazione anche\ndifferente dalle altre degli anni precedenti, perch\u00e9 \u00e8 stata piena\ndi rabbia, di determinazione. C'erano i cartelli che dicevano \u201csiamo\nfuriose\u201d, \u201cle streghe sono tornate\u201d.\n </p>\n <p style=\"line-height: 108%; margin-bottom: 0.28cm;\">\n  Oggi si tratta,\nguardando anche al prossimo 8 Marzo, di elevare, estendere in ogni\nluogo, in ogni citt\u00e0, in ogni posto di lavoro - dove tra l'altro\navvengono anche tutta un'altra serie di violenze economiche, di\ncondizioni di vita, di discriminazione, di molestie verso le donne,\nle lavoratrici - che si estenda questa enorme marea delle donne.\n </p>\n <p style=\"line-height: 108%; margin-bottom: 0.28cm;\">\n  Si tratta di dare\ncontinuit\u00e0, di dare forza, ma soprattutto noi pensiamo che sia\nnecessario sempre pi\u00f9 indirizzare la lotta delle donne verso una\nRivoluzione che faccia piazza pulita degli uomini che odiano le\ndonne, dei governi, degli Stati che odiano le donne.\n </p>\n <p style=\"line-height: 108%; margin-bottom: 0.28cm;\">\n  Dire basta ai\nfemminicidi vuol dire pi\u00f9 lotta, pi\u00f9 lotta di massa delle donne in\nogni luogo, pi\u00f9 lotta pericolosa\n </p>\n <p style=\"line-height: 108%; margin-bottom: 0.28cm;\">\n  <br/>\n  <br/>\n </p>\n <div style=\"clear: both;\">\n </div>\n</div>\n", "description": "Sono proprio di questi ultimi giorni gli ultimi recenti femminicidi.   Il 14 di febbraio c\u2019\u00e8 stato quello a Cisterna di Latina, in cui so...", "author": ["prolcomra"], "source": "https://proletaricomunisti.blogspot.com/2024/02/pc-16-febbraio-dal-25-novembre-all8.html"}