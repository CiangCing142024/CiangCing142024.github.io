{"published time": "2024-02-16T16-13-99", "images": ["https://punalippu.noblogs.org/files/2024/02/trepvb24a.png", "https://punalippu.noblogs.org/files/2024/02/avptre24.jpg", "https://punalippu.noblogs.org/files/2024/02/trepvb24b.png", "https://punalippu.noblogs.org/files/2024/02/trepvb24c.png"], "content": "<div class=\"entry-content\">\n <div class=\"wp-caption aligncenter\" id=\"attachment_4910\" style=\"width: 989px\">\n  <p class=\"IMAGE_ARCHIVED\">\n   Inside\n  </p>\n  <p class=\"wp-caption-text\" id=\"caption-attachment-4910\">\n   Toisen kierroksen ehdokkaiden (Stubb &amp; Haavisto) sabotoidut vaalimainokset.\n  </p>\n </div>\n <p align=\"justify\">\n  Vallankumoukselliset ovat boikotoineet presidentinvaaleja totuttuun tapaan ja uusissa muodoissa. Boikottisanomaa on levitetty julistein ja lentolehtisin 27. tammikuuta pidetyn mielenosoituksen lis\u00e4ksi, ja olemme saaneet dokumentaatiota sabotaasista ainakin toiselta kierrokselta. T\u00e4ss\u00e4 kirjoituksessa enemm\u00e4n torstaina 8. helmikuuta Tampereella pidetyst\u00e4 Antivaalipaneelista, johon osallistuivat edustajat niist\u00e4 poliittisista suuntauksista, jotka olivat torjuvalla kannalla k\u00e4ynniss\u00e4 olleisiin presidentinvaaleihin.\n  <span id=\"more-4907\">\n  </span>\n </p>\n <div class=\"wp-caption aligncenter\" id=\"attachment_4906\" style=\"width: 458px\">\n  <p class=\"IMAGE_ARCHIVED\">\n   Inside\n  </p>\n  <p class=\"wp-caption-text\" id=\"caption-attachment-4906\">\n   Tilaisuuden juliste.\n  </p>\n </div>\n <p align=\"justify\">\n  Kaiken kaikkiaan osallistujia oli parikymment\u00e4, eik\u00e4 kaksi tuntia riitt\u00e4nyt eloisan paneelikeskustelun ja yht\u00e4 runsaiden yleis\u00f6puheenvuorojen t\u00e4ytt\u00e4ess\u00e4 joka minuutin. Panelistit vastasivat kysymyksiin, selitt\u00e4en omista n\u00e4k\u00f6kulmistaan mm. sit\u00e4, mit\u00e4 ehdokkaiden yksituumainen jenkki-suuntaus (NATO) ja hieman enemm\u00e4n eroja sis\u00e4lt\u00e4v\u00e4 my\u00f6nteinen kanta Israelin nk. itsepuolustusoikeuteen kertoo poliittisesta tilanteesta. Vastauksista oli tulkittavissa eroja imperialistisen maailmanj\u00e4rjestelm\u00e4n hahmottamisessa ja mm. Ven\u00e4j\u00e4n ja Suomen asemasta siin\u00e4, mutta kaikki n\u00e4kiv\u00e4t ehdokasasettelun jotensakin heijastavan vanhan vallan taantumuksellistumista.\n </p>\n <p align=\"justify\">\n  <p class=\"IMAGE_ARCHIVED\">\n   Inside\n  </p>\n </p>\n <p align=\"justify\">\n  Panelistit olivat yht\u00e4 mielt\u00e4 siit\u00e4, ettei vuoden 2024 presidentinvaaleissa kannattanut \u00e4\u00e4nest\u00e4\u00e4 kummallakaan kierroksella, mutta perusteluissa oli edustamiensa tahojen mukaista vaihtelua (vrt.\n  <a href=\"https://punalippu.noblogs.org/post/2024/01/06/vaalit-ei-vallankumous-kylla-2/\">\n   maolaisten boikottilinja porvariston diktatuurin vaaleihin ehdokasasetteluista riippumatta\n  </a>\n  ). Keskusteltaessa syist\u00e4 presidentinvaalien verrattain korkeaan \u00e4\u00e4nestysaktiivisuuteen, oli paikallaan korostaa, ett\u00e4 presidentinvaalit todella ovat t\u00e4rke\u00e4t vaalit, ja ett\u00e4 esim. kuntavaaleissa kontrasti muka demokraattisesti p\u00e4\u00e4tett\u00e4vien l\u00e4heisten ja arkisten asioiden ja todellisen vallan puutteen v\u00e4lill\u00e4 on kansalle kouriintuntuvampi. Panelisteilla oli erilaisia kritiikkej\u00e4 presidentti-instituutiota kohtaan, sek\u00e4 visioita presidentille nyt kuuluvien teht\u00e4vien hoitamisesta huomisen yhteiskunnassa ja maailmassa, mutta t\u00e4ss\u00e4 kohdassa maolainen keskittyi nimenomaan Suomen Tasavallan presidentti-instituution arvosteluun sanoen v\u00e4hemm\u00e4n presidenttiydest\u00e4 yleens\u00e4 tai sin\u00e4ns\u00e4. K\u00e4ynniss\u00e4 olleissa presidentinvaaleissa \u00e4\u00e4nest\u00e4misen sijaan panelistit kehottivat muuhun toimintaan, kukin omilla painotuksillaan mm. ammatillisesta j\u00e4rjest\u00e4ytymisest\u00e4 opintotoimintaan, kaikki ilmoittivat kannatuksensa sosialistiselle vallankumoukselle, barrikadeille nousemiselle, maolaisen edetess\u00e4 perustotuuksiin aseellisen vallankumouksen v\u00e4ltt\u00e4m\u00e4tt\u00f6myydest\u00e4 porvarillisen valtiokoneiston ja erityisesti asevoimien murskaamiseksi tuon kaikkien kaipaaman sosialismin tielt\u00e4.\n </p>\n <p align=\"justify\">\n  <p class=\"IMAGE_ARCHIVED\">\n   Inside\n  </p>\n </p>\n <p align=\"justify\">\n  Kysymysten lomassa panelistit olivat saaneet esitt\u00e4\u00e4 kommentteja toistensa vastauksiin, mik\u00e4 tapahtui hyv\u00e4ss\u00e4 hengess\u00e4 tuoden esiin suhteellisia yht\u00e4l\u00e4isyyksi\u00e4 ja my\u00f6s syvi\u00e4 linjaeroja. Yleis\u00f6kysymykset eiv\u00e4t j\u00e4\u00e4neet v\u00e4h\u00e4isemmiksi, ja kysymys kysymykselt\u00e4 yleis\u00f6 alkoi k\u00e4yd\u00e4 vain innokkaammaksi ja yh\u00e4 useampi rohkaistui ottamaan puheenvuoron, kunnes aikaraja tuli vastaan. Viimeiseksi yleis\u00f6kysymykseksi sattui j\u00e4\u00e4m\u00e4\u00e4n ajatuksia her\u00e4ttelev\u00e4, \u201cmik\u00e4 antaa teille toivoa?\u201d. T\u00e4h\u00e4n panelistit vastasivat pitk\u00e4lti samaa joukkojen taistelusta, osalla korostui sosialismin vaihtoehdon (=barbaria) kauheus, yhden nostaessa kansansotien ja kansainv\u00e4lisen kommunistisen liikkeen kehittymisen n\u00e4k\u00f6aloja.\n </p>\n <p align=\"justify\">\n  On merkille pantavaa, ett\u00e4 ainakaan Tampereella ei ollut yht\u00e4k\u00e4\u00e4n ei-marxilaiseksi ilmoittautuvaa, presidentinvaaleja vastustavaa poliittista suuntausta. \u201cIlman vallankumouksellista teoriaa ei voi olla vallankumouksellista liikett\u00e4k\u00e4\u00e4n\u201d, kuten Lenin sanoi, eik\u00e4 vallankumouksellisena saati marxilaisena oleminen (toimiminen) ole silkka ilmoitusasia. N\u00e4in ollen on luonnollista, ett\u00e4 vallankumouksellistuvia joukkoja kiinnostaa yh\u00e4 enemm\u00e4n ottaa selv\u00e4\u00e4, mitk\u00e4 todella ovat vaihtoehtoja.\n </p>\n</div>\n", "source": "https://punalippu.noblogs.org/post/2024/02/16/presidentinvaalien-boikotointia-tampereella/", "title": "Presidentinvaalien boikotointia Tampereella", "author": ["mats"], "categories": ["Yleinen"]}