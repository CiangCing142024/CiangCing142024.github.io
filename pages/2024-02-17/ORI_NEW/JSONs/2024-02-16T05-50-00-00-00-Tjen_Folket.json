{"published time": "2024-02-16T05-50-00-00-00", "images": ["https://tjen-folket.no/wp-content/uploads/2024/02/Nawaz-Sharif-Pakistan-valg-1160x804.png"], "content": "<div class=\"overlay-media parallax\">\n <img alt=\"\" class=\"jarallax-img\" decoding=\"async\" fetchpriority=\"high\" height=\"804\" sizes=\"(max-width: 1160px) 100vw, 1160px\" src=\"https://tjen-folket.no/wp-content/uploads/2024/02/Nawaz-Sharif-Pakistan-valg-1160x804.png\" srcset=\"https://tjen-folket.no/wp-content/uploads/2024/02/Nawaz-Sharif-Pakistan-valg-1160x804.png\" width=\"1160\"/>\n</div>\n<section class=\"entry-content\">\n <p>\n  <em>\n   Bilde: Nawaz Sharif, tidligere statsminister, leder for partiet Pakistan Muslim League (Nawaz) og en av flere skandalejegere innenfor borgerlig pakistansk politikk.\n  </em>\n </p>\n <p>\n  Av en kommentator for Tjen Folket Media.\n </p>\n <hr class=\"wp-block-separator has-css-opacity\"/>\n <p>\n  <strong>\n   Den gamle staten i Pakistan gjennomf\u00f8rte i forrige uke et skandalepreget valgsirkus, som har blitt kritisert fra mange hold, blant annet opposisjonen og utenlandske medier. Den mektige pakistanske h\u00e6ren anklages for trakassering av kandidater og utbredt valgjuks.\n  </strong>\n </p>\n <p>\n  Tidligere statsminister Imran Khan ble f\u00f8r valget fengslet. Domstolene har tatt ut en lang rekke tiltaler mot han, blant annet for ulike former for korrupsjon. Han er nylig d\u00f8mt til over 30 \u00e5rs fengsel, og nye rettssaker venter. Det er videre kommet fram p\u00e5stander om at det var USA som ba om at Khan m\u00e5tte fjernes, noe blant annet Al-Jazeera skriver om. Denne henvendelsen fra yankeene skal ha skjedd like etter Imran Khans bes\u00f8k til Russland, kort tid etter den russiske imperialismens invasjon av Ukraina. En yankee-representant skal ha sagt at alt ville glemmes om Khan ble fjernet. Time Magazine kaller valget i forrige uke \u00ab\u00e5penlyst rigget\u00bb, men konstaterer at USA ikke ser ut til \u00e5 bry seg om dette.\n </p>\n <p>\n  Pakistan har gjennom lang tid f\u00e5tt stor milit\u00e6r og \u00f8konomisk st\u00f8tte fra USA, blant annet for \u00e5 begrense sovjetisk og kinesisk innflytelse i regionen, for \u00e5 bist\u00e5 USA i krigen mot nabolandet Afghanistan og som st\u00f8tte i isoleringen av et annet naboland: Iran. Senere har st\u00f8tten blitt redusert, og Pakistan har n\u00e5 dype \u00f8konomiske problemer, klassekampen er skjerpet og den politiske volden har \u00f8kt. Byr\u00e5kratkapitalismen i landet vil ta opp nye l\u00e5n for \u00e5 dekke sine underskudd, og er avhengig av USAs velsignelse for \u00e5 f\u00e5 slike l\u00e5n \u2013 USA kontrollerer nemlig b\u00e5de IMF og Verdensbanken, samt de mektigste finansinstitusjonene i verden.\n </p>\n <p>\n  H\u00e6ren sees p\u00e5 som den virkelige maktfaktoren i Pakistan. Gjennom en rekke utspekulerte triks har de \u00e5penbart rigget ogs\u00e5 \u00e5rets valg. Likevel ble Imran Khans st\u00f8ttespillere den st\u00f8rste gruppen i parlamentet etter valget. H\u00e6ren kan likevel manipulere politikken fremover, og de anklages blant annet for \u00e5 presse eller kj\u00f8pe politikere til \u00e5 gj\u00f8re som de sier, noe de skal ha gjort for \u00e5 fjerne Khan i 2022, da flere politikere trakk sin st\u00f8tte til Khans regjering.\n </p>\n <p>\n  H\u00e6ren skal videre ha lagt hindringer i veien for Kinas ekspansjon i Pakistan. Kina bygger en enorm havn i landet, samt jernbane og vei fra Kina til denne havnen, men tempoet er kraftig redusert. Dermed er uroen ved valget ogs\u00e5 uttrykk for rivaliseringen mellom imperialistene, s\u00e6rlig yankee-imperialismen, kinesisk sosialimperialisme og russisk imperialisme.\n </p>\n <p>\n  Pakistansk byr\u00e5kratkapitalisme er i en dyp \u00f8konomisk og politisk krise. H\u00e6ren anvender brutal represjon mot opposisjonelle, mot v\u00e6pna grupper og mot massene generelt, men dette m\u00e5 sees som et uttrykk for desperasjon. 2023 var det d\u00f8deligste \u00e5ret noensinne for Pakistans voldsapparat, hvor de mistet mer enn 500 soldater og polititjenestemenn.\n </p>\n <p>\n  Generelt er byr\u00e5kratkapitalismen i s\u00f8r\u00f8stlige Asia i dyp krise, og denne er spesielt dyp og alvorlig i Pakistan, men det er ingen l\u00f8sning i sikte, annet enn \u00e5 feie vekk den grunnleggende \u00e5rsaken til krisa: imperialismen og dens utbytting og undertrykking av de undertrykte nasjonene i regionen.\n </p>\n <p>\n  <strong>\n   Referanser:\n  </strong>\n  <br/>\n  <a href=\"https://redherald.org/2024/02/09/deep-crisis-of-the-bureaucratic-capitalism-in-pakistan/\">\n   <u>\n    Deep crisis of the bureaucratic capitalism in Pakistan\n   </u>\n  </a>\n  (Red Herald)\n  <br/>\n  <a href=\"https://www.nrk.no/nyheter/pakistan-1.11268763\">\n   <u>\n    Pakistan \u2013 Siste nytt \u2013 NRK\n   </u>\n  </a>\n  <br/>\n  <a href=\"https://www.aljazeera.com/news/2023/8/10/did-us-ask-for-imran-khans-removal-as-pakistan-pm-after-he-visited-russia\">\n   <u>\n    Did US ask for Imran Khan\u2019s removal as Pakistan PM after he visited Russia?\n   </u>\n  </a>\n  (Al-Jazeera)\n  <br/>\n  <a href=\"https://time.com/6663747/pakistan-imran-khan-election-democracy-us/\">\n   <u>\n    Why the U.S. Doesn\u2019t Seem to Care About Imran Khan or Pakistan\u2019s Unfair Election | TIME\n   </u>\n  </a>\n  <br/>\n  <a href=\"https://www.nytimes.com/2024/02/11/world/asia/pakistan-imran-khan-social-media-elections.html\">\n   <u>\n    How Imran Khan Used Social Media to Rise Again in Pakistan \u2013 The New York Times\n   </u>\n  </a>\n  <br/>\n  <a href=\"https://www.nrk.no/urix/imran-khan-erklaerer-ogsa-seier-i-pakistan-med-ki-video-1.16756635\">\n   <u>\n    Imran Khan erkl\u00e6rer ogs\u00e5 seier i Pakistan med KI-video \u2013 NRK Urix\n   </u>\n  </a>\n  <br/>\n  <a href=\"https://www.abcnyheter.no/nyheter/politikk/2024/02/11/195981622/opptellingen-ferdig-i-pakistans-valg-khan-tilhengere-fikk-flest-mandater\">\n   <u>\n    Opptellingen ferdig i Pakistans valg \u2013 Khan-tilhengere fikk flest mandater | ABC Nyheter\n   </u>\n  </a>\n </p>\n</section>\n", "source": "https://tjen-folket.no/2024/02/16/pakistan-valgsirkus-og-krise-i-byrakratkapitalismen/", "type": "article", "title": "Pakistan: Valgsirkus og krise i byr\u00e5kratkapitalismen", "description": "Den gamle staten i Pakistan gjennomf\u00f8rte i forrige uke et skandalepreget valgsirkus, som har blitt kritisert fra mange hold, blant annet opposisjonen og utenlandske medier.", "modified time": "2024-02-16T01:15:33+00:00", "author": ["Tjen Folket Media"], "categories": ["Asia"]}