<html><body>
<div class='article'>
<div class='title'><h1>GALIZA:Boicote ao novo circo eleitoral do 18 de Fevereiro (Galiza Vermelha)</h1></div>
<hr/>
<div class='metadata'>
<meta property="author" content="dazibao rojo"/>
<meta property="description" content="Em cada nova “festa da democracia” o revisionismo tenta convencer ao proletariado galego de que o Regime Espanhol é um instrumento neutro,..."/>
<meta property="published_time" content="2024-02-16T13-18-00-01-00"/>
<meta property="images" content="https://galizavermelha.files.wordpress.com/2024/02/cartaz_boicote_18f.jpg?w=724,
https://galizavermelha.files.wordpress.com/2024/02/boicote-eleitoral-18f-3.jpg?w=725"/>
Author: dazibao rojo
<br>
Description: Em cada nova “festa da democracia” o revisionismo tenta convencer ao proletariado galego de que o Regime Espanhol é um instrumento neutro,...
<br>
Published Time: 2024-02-16T13-18-00-01-00
<br>
Images: <a href="https://galizavermelha.files.wordpress.com/2024/02/cartaz_boicote_18f.jpg?w=724">000000.jpg?w=724</a>&nbsp;<a href="https://galizavermelha.files.wordpress.com/2024/02/boicote-eleitoral-18f-3.jpg?w=725">000001.jpg?w=725</a>
</div>
<div class='content'>
<div class="post-body entry-content" id="post-body-2184405395129498534" itemprop="description articleBody">
 <p>
 </p>
 <div class="entry-content">
  <figure class="wp-block-gallery has-nested-images columns-default is-cropped wp-block-gallery-1 is-layout-flex wp-block-gallery-is-layout-flex" data-carousel-extra='{"blog_id":173699892,"permalink":"https:\/\/galizavermelha.wordpress.com\/2024\/02\/09\/boicote-ao-novo-circo-eleitoral-do-18-de-fevereiro\/"}' style="--wp--style--unstable-gallery-gap: var( --wp--style--gallery-gap-default, var( --gallery-block--gutter-size, var( --wp--style--block-gap, 0.5em ) ) ); -webkit-font-smoothing: antialiased; align-items: normal; box-sizing: inherit; display: flex; flex-wrap: wrap; gap: var( --wp--style--gallery-gap-default, var( --gallery-block--gutter-size, var( --wp--style--block-gap, 0.5em ) ) ); margin: 0px auto; max-width: calc(750px); padding: 0px;">
   <figure class="wp-block-image size-large" style="-webkit-font-smoothing: antialiased; align-self: inherit; box-sizing: border-box; display: flex; flex-direction: column; flex-grow: 1; justify-content: center; margin: 0px; max-width: 100%; padding: 0px; position: relative; text-align: center; width: 750px;">
    <img alt="" class="wp-image-806" data-attachment-id="806" data-comments-opened="1" data-id="806" data-image-caption="" data-image-description="" data-image-meta='{"aperture":"0","credit":"","camera":"","caption":"","created_timestamp":"0","copyright":"","focal_length":"0","iso":"0","shutter_speed":"0","title":"","orientation":"1"}' data-image-title="cartaz_boicote_18F" data-large-file="https://galizavermelha.files.wordpress.com/2024/02/cartaz_boicote_18f.jpg?w=724" data-medium-file="https://galizavermelha.files.wordpress.com/2024/02/cartaz_boicote_18f.jpg?w=212" data-orig-file="https://galizavermelha.files.wordpress.com/2024/02/cartaz_boicote_18f.jpg" data-orig-size="1654,2339" data-permalink="https://galizavermelha.wordpress.com/cartaz_boicote_18f/" height="1023" sizes="(max-width: 724px) 100vw, 724px" src="https://galizavermelha.files.wordpress.com/2024/02/cartaz_boicote_18f.jpg?w=724" srcset="https://galizavermelha.files.wordpress.com/2024/02/cartaz_boicote_18f.jpg?w=724" style="border-style: none; box-sizing: border-box; cursor: pointer; display: block; flex: 1 0 0%; height: 1059.73px; max-width: 100%; object-fit: cover; vertical-align: bottom; width: 750px;" width="724"/>
   </figure>
  </figure>
  <p class="has-text-align-justify" style="-webkit-font-smoothing: antialiased; box-sizing: inherit; margin: 32px auto; max-width: calc(750px); overflow-wrap: break-word; padding: 0px; text-align: justify;">
   Em cada nova “festa da democracia” o revisionismo tenta convencer ao proletariado galego de que o Regime Espanhol é um instrumento neutro, que nom é o inimigo do povo galego. O revisionismo tenta ocultar que o Regime Espanhol é o instrumento da aliança entre a burguesia galega e a burguesia espanhola, ademais de outras classes e estratos sociais secundários aliados, como é o caso do clero, de setores desclassados, etc.
  </p>
  <div class="wordads-ad-wrapper">
   <div data-adtags-width="750" id="atatags-26942-792742" style="box-sizing: inherit; max-width: none;">
   </div>
  </div>
  <p class="has-text-align-justify" style="-webkit-font-smoothing: antialiased; box-sizing: inherit; margin: 32px auto; max-width: calc(750px); overflow-wrap: break-word; padding: 0px; text-align: justify;">
   A prática política do revisionismo sempre fortalece ao estado burguês porque sempre mantém viva a ideia de que mediante as eleiçons, as instituçons e as reformas do estado burguês é possível, eliminar o caráter destrutivo da sociedade capitalista, ou que é possível eliminar a tendência para novas guerras interimperialistas, que é possível eliminar a Lei da Acumulaçom Capitalista que determina que o aumento da riqueza de umhas poucas pessoas implica a pobreza de muitas outras pessoas no mundo, ou que é possível regular as diferenças máximas entre a renda da burguesia e o salário da classe operária mediante impostos, etc.
  </p>
  <p class="has-text-align-justify" style="-webkit-font-smoothing: antialiased; box-sizing: inherit; margin: 32px auto; max-width: calc(750px); overflow-wrap: break-word; padding: 0px; text-align: justify;">
   O revisionismo sempre tenta “salvar” à classe obreira da sua “desilusom” no estado burguês. Ainda quando o revisionismo pede a “abstençom” sempre é porque “nengumha das opçons é adequada”. Ainda que o revisionismo pede a “abstençom”, inconscientemente quer deixar claro que nom quer considerar ao estado burguês como o inimigo, que nom quer combater as falsas ilusons na reforma do estado burguês.
  </p>
  <p class="has-text-align-justify" style="-webkit-font-smoothing: antialiased; box-sizing: inherit; margin: 32px auto; max-width: calc(750px); overflow-wrap: break-word; padding: 0px; text-align: justify;">
   Outros revisionistas optarám, igual que outras vezes, por manter silêncio sobre a farsa parlamentar. Para muitos sempre está a opçom do “menos malo”. Um menos malo que nunca tem fim, porque sempre há algo pior mas é o “menos malo” diante do novo elemento ainda mais malo.
  </p>
  <p class="has-text-align-justify" style="-webkit-font-smoothing: antialiased; box-sizing: inherit; margin: 32px auto; max-width: calc(750px); overflow-wrap: break-word; padding: 0px; text-align: justify;">
   Para o revisionismo as eleiçons som o eterno processo de “acumulaçom de forças”. Umha eterna “acumulaçom de forças” que nunca acaba e que só serve para “acumular” o sentido comum da ideologia burguesa. Umha “acumulaçom de forças” que justifica tudo mas que nom serve de nada se queremos umha “guia para açom”.
  </p>
  <p class="has-text-align-justify" style="-webkit-font-smoothing: antialiased; box-sizing: inherit; margin: 32px auto; max-width: calc(750px); overflow-wrap: break-word; padding: 0px; text-align: justify;">
   Na situaçom atual do proletariado galego, onde nom existe o partido comunista que cria vínculos que unem a vanguarda e as massas, qualquer outra posiçom política diferente do boicote, significa renunciar a combater a ideologia burguesa. Significa desviar-se da linha política justa. Porque renunciar a destapar e denunciar o caráter de classe do estado é contribuir a difundir a ideologia burguesa. Tanto tem que o revisionismo fale muito de sindicalismo, antifascismo, socialismo, comunismo, etc, porque o seu programa e a sua prática só servem para justificar algumha versom obreirista, ou postmoderna, da ideologia burguesa.
  </p>
  <p class="has-text-align-justify" style="-webkit-font-smoothing: antialiased; box-sizing: inherit; margin: 32px auto; max-width: calc(750px); overflow-wrap: break-word; padding: 0px; text-align: justify;">
   Destapar o caráter de classe do Regime Espanhol como o poder político da burguesia galega em aliança com a burguesia espanhola e polo tanto como, o principal inimigo do povo galego é fundamental no trabalho de agitaçom comunista. Sem tomar consciência do caráter de classe do Regime Espanhol é impossível ter consciência da realidade social do mundo.
  </p>
  <p class="has-text-align-center" style="-webkit-font-smoothing: antialiased; box-sizing: inherit; margin: 32px auto; max-width: calc(750px); overflow-wrap: break-word; padding: 0px; text-align: center;">
   <span style="box-sizing: inherit; font-weight: 700; max-width: unset;">
    Boicote à farsa eleitoral!
   </span>
  </p>
  <p class="has-text-align-center" style="-webkit-font-smoothing: antialiased; box-sizing: inherit; margin: 32px auto; max-width: calc(750px); overflow-wrap: break-word; padding: 0px; text-align: center;">
   <span style="box-sizing: inherit; font-weight: 700; max-width: unset;">
    Destapar ao Regime Espanhol como inimigo do povo!
   </span>
  </p>
  <p style="-webkit-font-smoothing: antialiased; box-sizing: inherit; margin: 32px auto; max-width: calc(750px); overflow-wrap: break-word; padding: 0px;">
  </p>
  <div class="wp-block-image" style="box-sizing: inherit; margin: 0px auto; max-width: calc(750px); text-align: center;">
   <figure class="aligncenter size-large" style="-webkit-font-smoothing: antialiased; box-sizing: inherit; clear: both; display: table; float: none; margin: 0px auto; max-width: none; padding: 0px;">
    <img alt="" class="wp-image-817" data-attachment-id="817" data-comments-opened="1" data-image-caption="" data-image-description="" data-image-meta='{"aperture":"0","credit":"","camera":"","caption":"","created_timestamp":"0","copyright":"","focal_length":"0","iso":"0","shutter_speed":"0","title":"","orientation":"0"}' data-image-title="Boicote eleitoral 18F" data-large-file="https://galizavermelha.files.wordpress.com/2024/02/boicote-eleitoral-18f-3.jpg?w=725" data-medium-file="https://galizavermelha.files.wordpress.com/2024/02/boicote-eleitoral-18f-3.jpg?w=212" data-orig-file="https://galizavermelha.files.wordpress.com/2024/02/boicote-eleitoral-18f-3.jpg" data-orig-size="2482,3508" data-permalink="https://galizavermelha.wordpress.com/boicote-eleitoral-18f/" height="1024" sizes="(max-width: 725px) 100vw, 725px" src="https://galizavermelha.files.wordpress.com/2024/02/boicote-eleitoral-18f-3.jpg?w=725" srcset="https://galizavermelha.files.wordpress.com/2024/02/boicote-eleitoral-18f-3.jpg?w=725" style="border-style: none; box-sizing: border-box; height: auto; max-width: 100%; vertical-align: bottom;" width="725"/>
   </figure>
  </div>
  <div id="atatags-370373-65cf523c90a3c" style="box-sizing: inherit; margin: 0px auto 32px; max-width: calc(750px);">
  </div>
  <div data-adtags-width="750" id="atatags-26942-65cf523c90ab2" style="box-sizing: inherit; margin: 32px auto; max-width: calc(750px);">
  </div>
  <div class="sharedaddy sd-like-enabled sd-sharing-enabled" id="jp-post-flair" style="box-sizing: inherit; clear: both; margin: 32px auto 0px; max-width: calc(750px); padding-top: 0.5em;">
   <div class="sharedaddy sd-sharing-enabled" style="box-sizing: inherit; clear: both; max-width: none;">
    <div class="robots-nocontent sd-block sd-social sd-social-icon-text sd-sharing" style="box-sizing: inherit; margin-bottom: 1em; max-width: none;">
     <h3 class="sd-title" style='-webkit-font-smoothing: antialiased; box-sizing: inherit; clear: both; display: inline-block; font-family: var(--font-headings, "IBM Plex Sans", -apple-system, BlinkMacSystemFont, "Segoe UI", "Roboto", "Oxygen", "Ubuntu", "Cantarell", "Fira Sans", "Droid Sans", "Helvetica Neue", sans-serif); font-size: 9pt; line-height: 1.2; margin: 0px 0px 1em; max-width: unset; padding: 0px;'>
      Compartilhe isso:
     </h3>
    </div>
   </div>
  </div>
 </div>
 <div style="clear: both;">
 </div>
</div>

</div>


<div class='source'><p>Source: <a href="https://dazibaorojo08.blogspot.com/2024/02/galizaboicote-ao-novo-circo-eleitoral.html">https://dazibaorojo08.blogspot.com/2024/02/galizaboicote-ao-novo-circo-eleitoral.html</a></p></div>
</div>
</body></html>