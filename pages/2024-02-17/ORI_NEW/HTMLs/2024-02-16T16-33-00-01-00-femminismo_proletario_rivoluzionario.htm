<html><body>
<div class='article'>
<div class='title'><h1>Le ragazze detenute nel carcere di Torino in sciopero della fame</h1></div>
<hr/>
<div class='metadata'>
<meta property='description' content='fannyhill'/>
<meta property='images' content='Da martedì 6 febbraio al carcere di Torino nella sezione femminile è iniziato un nuovo sciopero della fame. Le ragazze di Torino hanno fatto...'/>
<meta property='outside' content='2024-02-16T16-33-00-01-00'/>
<meta property='published_time' content='https://blogger.googleusercontent.com/img/b/R29vZ2xl/AVvXsEicDQZ9w2XIj2cfNdRgq5xZ03Eo0jb9zhhPsNBNJ2hq7v6VezqVtmqLgEVOmmvZY-OEs1vdgBu8ZYxMq8cq7frF_2YrJvNL8vNOSonp-CgJxGujpC1yGbfJClwIlgB1VRoGE9FDtjUqLp2pMvJSVNeTiHfoNImMDj_-LjrCGhkOJfh7kSQdi6VqV0oNtWs/w400-h266/proxy-image-3.webp'/>
Description: fannyhill
<br>
Images: Da martedì 6 febbraio al carcere di Torino nella sezione femminile è iniziato un nuovo sciopero della fame. Le ragazze di Torino hanno fatto...
<br>
Outside: 2024-02-16T16-33-00-01-00
<br>
Published Time: <a href="https://blogger.googleusercontent.com/img/b/R29vZ2xl/AVvXsEicDQZ9w2XIj2cfNdRgq5xZ03Eo0jb9zhhPsNBNJ2hq7v6VezqVtmqLgEVOmmvZY-OEs1vdgBu8ZYxMq8cq7frF_2YrJvNL8vNOSonp-CgJxGujpC1yGbfJClwIlgB1VRoGE9FDtjUqLp2pMvJSVNeTiHfoNImMDj_-LjrCGhkOJfh7kSQdi6VqV0oNtWs/w400-h266/proxy-image-3.webp">000000.webp</a>
</div>
<div class='content'>
<div class="post-body entry-content" id="post-body-4318560204008067365" itemprop="description articleBody">
 <div style="background: rgb(255, 255, 255); padding: 3px 6px;">
  <span style="color: #080808; font-family: Verdana;">
   <div class="separator" style="clear: both; text-align: center;">
    <a href="https://blogger.googleusercontent.com/img/b/R29vZ2xl/AVvXsEicDQZ9w2XIj2cfNdRgq5xZ03Eo0jb9zhhPsNBNJ2hq7v6VezqVtmqLgEVOmmvZY-OEs1vdgBu8ZYxMq8cq7frF_2YrJvNL8vNOSonp-CgJxGujpC1yGbfJClwIlgB1VRoGE9FDtjUqLp2pMvJSVNeTiHfoNImMDj_-LjrCGhkOJfh7kSQdi6VqV0oNtWs/s820/proxy-image-3.webp" imageanchor="1" style="margin-left: 1em; margin-right: 1em;">
     <img border="0" data-original-height="546" data-original-width="820" height="266" src="https://blogger.googleusercontent.com/img/b/R29vZ2xl/AVvXsEicDQZ9w2XIj2cfNdRgq5xZ03Eo0jb9zhhPsNBNJ2hq7v6VezqVtmqLgEVOmmvZY-OEs1vdgBu8ZYxMq8cq7frF_2YrJvNL8vNOSonp-CgJxGujpC1yGbfJClwIlgB1VRoGE9FDtjUqLp2pMvJSVNeTiHfoNImMDj_-LjrCGhkOJfh7kSQdi6VqV0oNtWs/w400-h266/proxy-image-3.webp" srcset="https://blogger.googleusercontent.com/img/b/R29vZ2xl/AVvXsEicDQZ9w2XIj2cfNdRgq5xZ03Eo0jb9zhhPsNBNJ2hq7v6VezqVtmqLgEVOmmvZY-OEs1vdgBu8ZYxMq8cq7frF_2YrJvNL8vNOSonp-CgJxGujpC1yGbfJClwIlgB1VRoGE9FDtjUqLp2pMvJSVNeTiHfoNImMDj_-LjrCGhkOJfh7kSQdi6VqV0oNtWs/w400-h266/proxy-image-3.webp" width="400"/>
    </a>
   </div>
   <br/>
   <b>
    Da martedì 6 febbraio al carcere di Torino nella sezione femminile è iniziato un nuovo sciopero della fame.
   </b>
  </span>
 </div>
 <div style="background: rgb(255, 255, 255); padding: 3px 6px;">
  <span style="color: #080808; font-family: Verdana;">
   Le ragazze di Torino hanno fatto sapere, tramite una lettera, l’intenzione di intraprendere uno sciopero della fame a staffetta per richiamare l’attenzione sull’emergenza carcere. In particolare i temi sollevati riguardano il sovraffollamento e dunque la necessità di utilizzare maggiormente misure alternative, la liberazione anticipata, difficilmente accordata anche in casi di buona condotta. Un’iniziativa nata a sostegno di Rita Bernardini e Roberto Giachetti affinché si riesca a costituire una rete che da dentro e fuori le mura del carcere faccia pressione per ottenere questi risultati e che si aggiunge ad altre iniziative simili già portate avanti da parte delle Ragazze di Torino negli scorsi mesi.
  </span>
 </div>
 <div style="background: rgb(255, 255, 255); padding: 3px 6px;">
  <span style="color: #080808; font-family: Verdana;">
   Abbiamo raggiunto Stefania ai nostri microfoni, da poco uscita dal carcere di Torino e che ha preso parte a questa protesta, che ci ha raccontato le condizioni carcerarie mettendo in luce i paradossi di questa istituzione, la sua completa inutilità in un’ottica di “reinserimento” nella società, la cecità di chi organizza e governa questo luogo di fronte alle richieste della popolazione detenuta che sono il minimo a cui si dovrebbe tendere.
  </span>
 </div>
 <div style="background: rgb(255, 255, 255); padding: 3px 6px;">
  <span style="color: #080808; font-family: Verdana;">
   《
  </span>
  <span style="color: #080808; font-family: Verdana;">
   Dignità è vivere in un paese dove le carceri non siano sovraffollate e venga garantito il reinserimento sociale dei detenuti che anche la miglior garanzia di sicurezza》-Sergio Mattarella, Presidente della Repubblica Febbraio 2022
  </span>
 </div>
 <div style="background: rgb(255, 255, 255); padding: 3px 6px;">
  <span style="color: #080808; font-family: Verdana;">
   Sono passati due anni, dagli applausi di tutti i parlamentari a questo „monito“ del Presidente Mattarella, ma nulla è stato fatto dagli stessi parlamentari affinché venisse rispettata quella richiesta di „dignità“ per i reclusi e „garantita“ la sicurezza della società se l’abolizione del carcere al più appare un’utopia, la stessa
   <b>
    costruzione di nuove carceri per „risolvere“ il problema eterno del sovraffollamento e/o della recidiva è un’utopia, anzi è un’inutile modo per distrarre le persone e come si dice buttare la palla in tribuna per non assumere alcuna decisione.
   </b>
  </span>
 </div>
 <div style="background: rgb(255, 255, 255); padding: 3px 6px;">
  <span style="color: #080808; font-family: Verdana;">
   Siamo le detenute del carcere di Torino, scriviamo questa lettera perché chiediamo che venga varata con urgenza una misura deflattiva:
   <b>
    siamo 60.000 (è più) stipati in 47.000 posti regolamentari,
   </b>
   vorremmo da qui sostenere l’iniziativa non-violenta di Rita Bernardini e Roberto Giachetti per dare impulso alla proposta di legge di modifica della liberazione anticipata speciale e ordinamentale! La nostra voce oltre le sbarre per richiamare l’attenzione di tutti!!!
  </span>
 </div>
 <div style="background: rgb(255, 255, 255); padding: 3px 6px;">
  <span style="color: #080808; font-family: Verdana;">
   La soluzione non è più repressione o controllo sociale, la soluzione non è il castigo, ma riportare la legittimità in questo – non luogo, dove lo „Stato“ stesso è in flagranza di reato visto che non si rispettano i diritti essenziali dell’essere umano.
  </span>
 </div>
 <div style="background: rgb(255, 255, 255); padding: 3px 6px;">
  <span style="color: #080808; font-family: Verdana;">
   Il sovraffollamento è fuorilegge; è benzina sul fuoco è in una situazione di per se già „esplosiva“; vanifica la condizione di trattamento utile al reinserimento, quindi sbatterci in queste condizioni e in questo „tipo di galere“ non servirà a nessuno. Né per chi vota a destra, né per chi vota a sinistra. SIATE CORAGGIOSI
  </span>
 </div>
 <div style="background: rgb(255, 255, 255); padding: 3px 6px;">
  <span style="color: #080808; font-family: Verdana;">
   <b>
    Le detenute del carcere femminile di Torino.
   </b>
  </span>
 </div>
 <div style="background: rgb(255, 255, 255); padding: 3px 6px;">
  <span style="color: #080808; font-family: Verdana;">
   <br/>
  </span>
 </div>
 <div style="background: rgb(255, 255, 255); padding: 3px 6px;">
  <span style="color: #080808; font-family: Verdana;">
   da Radio Blackout
  </span>
 </div>
 <div style="clear: both;">
 </div>
</div>

</div>


<div class='source'><p>Author: <a href="https://femminismorivoluzionario.blogspot.com/2024/02/le-ragazze-detenute-nel-carcere-di.html">https://femminismorivoluzionario.blogspot.com/2024/02/le-ragazze-detenute-nel-carcere-di.html</a></p></div>
</div>
</body></html>