<html><body>
<div class='article'>
<div class='title'><h1>pc 16 febbraio - Dal 25 novembre all'8 marzo: scatenare la furia della marea di donne "pericolose" (da Controinformazione rossoperaia ORE 12 del 15/02)</h1></div>
<hr/>
<div class='metadata'>
<meta property="author" content="prolcomra"/>
<meta property="description" content="Sono proprio di questi ultimi giorni gli ultimi recenti femminicidi.   Il 14 di febbraio c’è stato quello a Cisterna di Latina, in cui so..."/>
<meta property="published_time" content="2024-02-16T20-45-00-01-00"/>
<meta property="images" content="https://blogger.googleusercontent.com/img/b/R29vZ2xl/AVvXsEhyA_eCyKpTfPyPFLKzj9Hzw7FFnfIWHeBeCkBsEdGVT5X1mFL8vniae6p89PDf72GN8k4WQWnpg6zKXCSHDE5GCXJ-y-UwV5cVYeufEqkhOFaHcTzlOcG7Az_RNnrgK7a8dCaFvwhV-TeDwWF9zD7yCZKf_MRqDPYsAih7umMc1oLe2HdgHWCztEbAgm4Z/w609-h213/striscione%20mfpr.jpg"/>
Author: prolcomra
<br>
Description: Sono proprio di questi ultimi giorni gli ultimi recenti femminicidi.   Il 14 di febbraio c’è stato quello a Cisterna di Latina, in cui so...
<br>
Published Time: 2024-02-16T20-45-00-01-00
<br>
Images: <a href="https://blogger.googleusercontent.com/img/b/R29vZ2xl/AVvXsEhyA_eCyKpTfPyPFLKzj9Hzw7FFnfIWHeBeCkBsEdGVT5X1mFL8vniae6p89PDf72GN8k4WQWnpg6zKXCSHDE5GCXJ-y-UwV5cVYeufEqkhOFaHcTzlOcG7Az_RNnrgK7a8dCaFvwhV-TeDwWF9zD7yCZKf_MRqDPYsAih7umMc1oLe2HdgHWCztEbAgm4Z/w609-h213/striscione%20mfpr.jpg">000000.jpg</a>
</div>
<div class='content'>
<div class="post-body entry-content" id="post-body-4416315880586577613" itemprop="description articleBody">
 <p>
 </p>
 <div class="separator" style="clear: both; text-align: center;">
  <a href="https://blogger.googleusercontent.com/img/b/R29vZ2xl/AVvXsEhyA_eCyKpTfPyPFLKzj9Hzw7FFnfIWHeBeCkBsEdGVT5X1mFL8vniae6p89PDf72GN8k4WQWnpg6zKXCSHDE5GCXJ-y-UwV5cVYeufEqkhOFaHcTzlOcG7Az_RNnrgK7a8dCaFvwhV-TeDwWF9zD7yCZKf_MRqDPYsAih7umMc1oLe2HdgHWCztEbAgm4Z/s3868/striscione%20mfpr.jpg" style="margin-left: 1em; margin-right: 1em;">
   <img border="0" data-original-height="1348" data-original-width="3868" height="213" src="https://blogger.googleusercontent.com/img/b/R29vZ2xl/AVvXsEhyA_eCyKpTfPyPFLKzj9Hzw7FFnfIWHeBeCkBsEdGVT5X1mFL8vniae6p89PDf72GN8k4WQWnpg6zKXCSHDE5GCXJ-y-UwV5cVYeufEqkhOFaHcTzlOcG7Az_RNnrgK7a8dCaFvwhV-TeDwWF9zD7yCZKf_MRqDPYsAih7umMc1oLe2HdgHWCztEbAgm4Z/w609-h213/striscione%20mfpr.jpg" srcset="https://blogger.googleusercontent.com/img/b/R29vZ2xl/AVvXsEhyA_eCyKpTfPyPFLKzj9Hzw7FFnfIWHeBeCkBsEdGVT5X1mFL8vniae6p89PDf72GN8k4WQWnpg6zKXCSHDE5GCXJ-y-UwV5cVYeufEqkhOFaHcTzlOcG7Az_RNnrgK7a8dCaFvwhV-TeDwWF9zD7yCZKf_MRqDPYsAih7umMc1oLe2HdgHWCztEbAgm4Z/w609-h213/striscione%20mfpr.jpg" width="609"/>
  </a>
 </div>
 <br/>
 <p>
 </p>
 <p style="line-height: 108%; margin-bottom: 0.28cm;">
  Sono proprio di questi ultimi giorni gli ultimi recenti femminicidi.
 </p>
 <p style="line-height: 108%; margin-bottom: 0.28cm;">
  Il 14 di febbraio
c’è stato quello a Cisterna di Latina, in cui sono state uccise la
madre e la sorella di una ex fidanzata dell'assassino. E l'altro ieri c'è
stata l'uccisione di una donna di 61 anni a Bolzano.
 </p>
 <p style="line-height: 108%; margin-bottom: 0.28cm;">
  Dall'inizio di
quest'anno già sono 8 i femminicidi, a volte, come è successo a
Cisterna di Latina si tratta di doppio femminicidio.
 </p>
 <p style="line-height: 108%; margin-bottom: 0.28cm;">
  Ma ci vogliamo
soffermare un attimo proprio su questo di Cisterna di Latina perché c'è un
aspetto che hanno messo in evidenza pochi giornali, però è
significativo.
 </p>
 <p style="line-height: 108%; margin-bottom: 0.28cm;">
  Quest’ultimo
femminicidio è stato commesso da un finanziere ma non è il solo
commesso dalle forze dell'ordine, di chi ha la pistola facile, perché
sempre in questo paese - che tutto sommato non è un grande paese, si
tratta di una realtà di meno di 40.000 abitanti - negli anni precedenti, guarda caso, ci sono stati altri 2
femminicidi: uno nel 2018 per mano di un appuntato dei carabinieri
che, non solo sparò alla moglie, ma uccise anche le sue due figlie,
poi si suicidò. Nel 2014 un altro: in questo caso un agente di
polizia penitenziaria uccise la propria compagna.
 </p>
 <p style="line-height: 108%; margin-bottom: 0.28cm;">
  Come mai nello
stesso paese - non grande – sono avvenuti questi femminicidi per
mano delle forze dell'ordine o comunque commessi da chi ha la
possibilità di avere le armi?
 </p>
 <p style="line-height: 108%; margin-bottom: 0.28cm;">
  Leghiamo subito questo femminicidio al Decreto che il governo Meloni sta approntando.
Si dice che gli uomini delle forze dell'ordine possono tenere con sé
sempre la pistola, cioè di fatto questi uomini anche a casa, anche
nelle situazioni private, potranno avere sempre a portata di mano la
pistola. E chiaramente questo non farà che alimentare le uccisioni,
i femminicidi, da parte di questo tipo di uomini che considerano
evidentemente come "normale" rispondere a situazioni di scelte diverse
da parte delle donne, diverse dalla loro volontà, e reagire sparando,
reagire uccidendo.
 </p>
 <p style="line-height: 108%; margin-bottom: 0.28cm;">
  Come abbiamo
scritto altre volte, si tratta di una guerra, di una guerra a bassa
intensità contro le donne, con i femminicidi che stanno aumentando,
che stanno diventando quasi quotidiani, almeno di quelli che si
conoscono, che arrivano sulla stampa, arrivano in televisione.
 </p>
 <p style="line-height: 108%; margin-bottom: 0.28cm;">
  Questi
femminicidi sono fatti da nuovi uomini, con concezioni certo
patriarcaliste, ma soprattutto con concezioni fasciste, si tratta di
moderni fascisti perché mossi dall'odio contro le donne che non
accettano di essere subordinate, che vogliono decidere della propria
vita, che vogliono rompere legami che diventano catene oppressive e
violente in alcuni casi, che non accettano di essere loro a “dover
avere la testa sulle spalle”, come dice la Meloni, e che devono
essere delle brave donne che pensano soprattutto alla famiglia.
 </p>
 <p style="line-height: 108%; margin-bottom: 0.28cm;">
  E il fascismo di
cui ora abbiamo un'espressione istituzionale nel governo e nei
rappresentanti di questo Stato, di queste istituzioni, nei ministri
che fanno parte di questo governo produce una sorta di moderno
patriarcalismo che non è il patriarcalismo vecchio, ma è uno nuovo,
in un certo senso più sociale, più politico, più ideologico, più
terribile, istituzionale, che quindi non può essere combattuto
soltanto con la cultura, con l'educazione, ecc, ma dev’essere
combattuto con la lotta per rovesciare questo sistema moderno
fascista.
 </p>
 <p style="line-height: 108%; margin-bottom: 0.28cm;">
  Questo perché,
come diceva una scrittrice, non sono questi “uomini all'antica”,
sono modernissimi uomini antichi, frustrati dalla libertà che le
donne giustamente vogliono, che sentono come il furto della loro
libertà, della loro proprietà sulle donne.
 </p>
 <p style="line-height: 108%; margin-bottom: 0.28cm;">
  Oggi questa
guerra contro le donne si va a intensificare perché il moderno
fascismo è l'edificazione a sistema, a normalità, di tutto ciò che
è reazionario, maschilista, marcio e verso questo i piccoli,
inefficaci, provvedimenti di cui si vanta il governo Meloni sono
veramente di una ipocrisia assoluta, perché, nello stesso tempo,
proprio i ministri, esponenti di Fratelli d' Italia, il partito al
governo, rilasciano dichiarazioni e fanno campagne vere e proprie,
ideologiche e politiche per cui la centralità del ruolo delle donne
deve essere in casa, deve essere nell'occuparsi dei figli e che
quindi tutto ciò che va contro a questo diventa provocazione,
diventa che tu hai colpa se poi, a fronte di queste scelte di vita
differente, tuo marito, il tuo ex, ti ammazza.
 </p>
 <p style="line-height: 108%; margin-bottom: 0.28cm;">
  L'humus fascista
rende normale e giustificato reagire alle donne. Come è normale
negli USA, ma non solo negli Stati Uniti, che uomini, ragazzi,
frustrati imbraccino le armi e uccidono a livello di massa.
 </p>
 <p style="line-height: 108%; margin-bottom: 0.28cm;">
  Quindi deve
essere normale che le forze dell'ordine, attraverso un decreto,
possano avere sempre con sé l'arma. Il fascismo porta una
“normalità” di reazione: sembra quasi scontato che la reazione debba essere violenta, una reazione che poi porta a questa strage quotidiana
di donne.
 </p>
 <p style="line-height: 108%; margin-bottom: 0.28cm;">
  A fronte di
questo però sale una risposta delle donne, una risposta di lotta.
 </p>
 <p style="line-height: 108%; margin-bottom: 0.28cm;">
  Il 25 novembre
non era scontata che ci fosse quella partecipazione di mezzo milione
di donne e anche di uomini, ma soprattutto nella stragrande
maggioranza di donne, alla manifestazione di Roma. E’ stata una
manifestazione imponente, è stata una manifestazione anche
differente dalle altre degli anni precedenti, perché è stata piena
di rabbia, di determinazione. C'erano i cartelli che dicevano “siamo
furiose”, “le streghe sono tornate”.
 </p>
 <p style="line-height: 108%; margin-bottom: 0.28cm;">
  Oggi si tratta,
guardando anche al prossimo 8 Marzo, di elevare, estendere in ogni
luogo, in ogni città, in ogni posto di lavoro - dove tra l'altro
avvengono anche tutta un'altra serie di violenze economiche, di
condizioni di vita, di discriminazione, di molestie verso le donne,
le lavoratrici - che si estenda questa enorme marea delle donne.
 </p>
 <p style="line-height: 108%; margin-bottom: 0.28cm;">
  Si tratta di dare
continuità, di dare forza, ma soprattutto noi pensiamo che sia
necessario sempre più indirizzare la lotta delle donne verso una
Rivoluzione che faccia piazza pulita degli uomini che odiano le
donne, dei governi, degli Stati che odiano le donne.
 </p>
 <p style="line-height: 108%; margin-bottom: 0.28cm;">
  Dire basta ai
femminicidi vuol dire più lotta, più lotta di massa delle donne in
ogni luogo, più lotta pericolosa
 </p>
 <p style="line-height: 108%; margin-bottom: 0.28cm;">
  <br/>
  <br/>
 </p>
 <div style="clear: both;">
 </div>
</div>

</div>


<div class='source'><p>Source: <a href="https://proletaricomunisti.blogspot.com/2024/02/pc-16-febbraio-dal-25-novembre-all8.html">https://proletaricomunisti.blogspot.com/2024/02/pc-16-febbraio-dal-25-novembre-all8.html</a></p></div>
</div>
</body></html>