<html><body>
<div class='article'>
<div class='title'><h1>Pakistan: Valgsirkus og krise i byråkratkapitalismen</h1></div>
<hr/>
<div class='metadata'>
<meta property='description' content='Tjen Folket Media'/>
<meta property='section' content='Asia'/>
<meta property='images' content='Den gamle staten i Pakistan gjennomførte i forrige uke et skandalepreget valgsirkus, som har blitt kritisert fra mange hold, blant annet opposisjonen og utenlandske medier.'/>
<meta property='source' content='2024-02-16T01:15:33+00:00'/>
<meta property='outside' content='2024-02-16T05-50-00-00-00'/>
<meta property='modified_time' content='article'/>
<meta property='published_time' content='https://tjen-folket.no/wp-content/uploads/2024/02/Nawaz-Sharif-Pakistan-valg-1160x804.png'/>
Description: Tjen Folket Media
<br>
Section: Asia
<br>
Images: Den gamle staten i Pakistan gjennomførte i forrige uke et skandalepreget valgsirkus, som har blitt kritisert fra mange hold, blant annet opposisjonen og utenlandske medier.
<br>
Source: 2024-02-16T01:15:33+00:00
<br>
Outside: 2024-02-16T05-50-00-00-00
<br>
Modified Time: article
<br>
Published Time: <a href="https://tjen-folket.no/wp-content/uploads/2024/02/Nawaz-Sharif-Pakistan-valg-1160x804.png">000000.png</a>
</div>
<div class='content'>
<div class="overlay-media parallax">
 <img alt="" class="jarallax-img" decoding="async" fetchpriority="high" height="804" sizes="(max-width: 1160px) 100vw, 1160px" src="https://tjen-folket.no/wp-content/uploads/2024/02/Nawaz-Sharif-Pakistan-valg-1160x804.png" srcset="https://tjen-folket.no/wp-content/uploads/2024/02/Nawaz-Sharif-Pakistan-valg-1160x804.png" width="1160"/>
</div>
<section class="entry-content">
 <p>
  <em>
   Bilde: Nawaz Sharif, tidligere statsminister, leder for partiet Pakistan Muslim League (Nawaz) og en av flere skandalejegere innenfor borgerlig pakistansk politikk.
  </em>
 </p>
 <p>
  Av en kommentator for Tjen Folket Media.
 </p>
 <hr class="wp-block-separator has-css-opacity"/>
 <p>
  <strong>
   Den gamle staten i Pakistan gjennomførte i forrige uke et skandalepreget valgsirkus, som har blitt kritisert fra mange hold, blant annet opposisjonen og utenlandske medier. Den mektige pakistanske hæren anklages for trakassering av kandidater og utbredt valgjuks.
  </strong>
 </p>
 <p>
  Tidligere statsminister Imran Khan ble før valget fengslet. Domstolene har tatt ut en lang rekke tiltaler mot han, blant annet for ulike former for korrupsjon. Han er nylig dømt til over 30 års fengsel, og nye rettssaker venter. Det er videre kommet fram påstander om at det var USA som ba om at Khan måtte fjernes, noe blant annet Al-Jazeera skriver om. Denne henvendelsen fra yankeene skal ha skjedd like etter Imran Khans besøk til Russland, kort tid etter den russiske imperialismens invasjon av Ukraina. En yankee-representant skal ha sagt at alt ville glemmes om Khan ble fjernet. Time Magazine kaller valget i forrige uke «åpenlyst rigget», men konstaterer at USA ikke ser ut til å bry seg om dette.
 </p>
 <p>
  Pakistan har gjennom lang tid fått stor militær og økonomisk støtte fra USA, blant annet for å begrense sovjetisk og kinesisk innflytelse i regionen, for å bistå USA i krigen mot nabolandet Afghanistan og som støtte i isoleringen av et annet naboland: Iran. Senere har støtten blitt redusert, og Pakistan har nå dype økonomiske problemer, klassekampen er skjerpet og den politiske volden har økt. Byråkratkapitalismen i landet vil ta opp nye lån for å dekke sine underskudd, og er avhengig av USAs velsignelse for å få slike lån – USA kontrollerer nemlig både IMF og Verdensbanken, samt de mektigste finansinstitusjonene i verden.
 </p>
 <p>
  Hæren sees på som den virkelige maktfaktoren i Pakistan. Gjennom en rekke utspekulerte triks har de åpenbart rigget også årets valg. Likevel ble Imran Khans støttespillere den største gruppen i parlamentet etter valget. Hæren kan likevel manipulere politikken fremover, og de anklages blant annet for å presse eller kjøpe politikere til å gjøre som de sier, noe de skal ha gjort for å fjerne Khan i 2022, da flere politikere trakk sin støtte til Khans regjering.
 </p>
 <p>
  Hæren skal videre ha lagt hindringer i veien for Kinas ekspansjon i Pakistan. Kina bygger en enorm havn i landet, samt jernbane og vei fra Kina til denne havnen, men tempoet er kraftig redusert. Dermed er uroen ved valget også uttrykk for rivaliseringen mellom imperialistene, særlig yankee-imperialismen, kinesisk sosialimperialisme og russisk imperialisme.
 </p>
 <p>
  Pakistansk byråkratkapitalisme er i en dyp økonomisk og politisk krise. Hæren anvender brutal represjon mot opposisjonelle, mot væpna grupper og mot massene generelt, men dette må sees som et uttrykk for desperasjon. 2023 var det dødeligste året noensinne for Pakistans voldsapparat, hvor de mistet mer enn 500 soldater og polititjenestemenn.
 </p>
 <p>
  Generelt er byråkratkapitalismen i sørøstlige Asia i dyp krise, og denne er spesielt dyp og alvorlig i Pakistan, men det er ingen løsning i sikte, annet enn å feie vekk den grunnleggende årsaken til krisa: imperialismen og dens utbytting og undertrykking av de undertrykte nasjonene i regionen.
 </p>
 <p>
  <strong>
   Referanser:
  </strong>
  <br/>
  <a href="https://redherald.org/2024/02/09/deep-crisis-of-the-bureaucratic-capitalism-in-pakistan/">
   <u>
    Deep crisis of the bureaucratic capitalism in Pakistan
   </u>
  </a>
  (Red Herald)
  <br/>
  <a href="https://www.nrk.no/nyheter/pakistan-1.11268763">
   <u>
    Pakistan – Siste nytt – NRK
   </u>
  </a>
  <br/>
  <a href="https://www.aljazeera.com/news/2023/8/10/did-us-ask-for-imran-khans-removal-as-pakistan-pm-after-he-visited-russia">
   <u>
    Did US ask for Imran Khan’s removal as Pakistan PM after he visited Russia?
   </u>
  </a>
  (Al-Jazeera)
  <br/>
  <a href="https://time.com/6663747/pakistan-imran-khan-election-democracy-us/">
   <u>
    Why the U.S. Doesn’t Seem to Care About Imran Khan or Pakistan’s Unfair Election | TIME
   </u>
  </a>
  <br/>
  <a href="https://www.nytimes.com/2024/02/11/world/asia/pakistan-imran-khan-social-media-elections.html">
   <u>
    How Imran Khan Used Social Media to Rise Again in Pakistan – The New York Times
   </u>
  </a>
  <br/>
  <a href="https://www.nrk.no/urix/imran-khan-erklaerer-ogsa-seier-i-pakistan-med-ki-video-1.16756635">
   <u>
    Imran Khan erklærer også seier i Pakistan med KI-video – NRK Urix
   </u>
  </a>
  <br/>
  <a href="https://www.abcnyheter.no/nyheter/politikk/2024/02/11/195981622/opptellingen-ferdig-i-pakistans-valg-khan-tilhengere-fikk-flest-mandater">
   <u>
    Opptellingen ferdig i Pakistans valg – Khan-tilhengere fikk flest mandater | ABC Nyheter
   </u>
  </a>
 </p>
</section>

</div>


<div class='source'><p>Author: <a href="https://tjen-folket.no/2024/02/16/pakistan-valgsirkus-og-krise-i-byrakratkapitalismen/">https://tjen-folket.no/2024/02/16/pakistan-valgsirkus-og-krise-i-byrakratkapitalismen/</a></p></div>
</div>
</body></html>