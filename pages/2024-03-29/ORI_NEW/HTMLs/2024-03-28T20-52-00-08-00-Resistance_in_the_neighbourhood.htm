<html><body>
<div class='article'>
<div class='title'><h1>ΑΘΗΝΑ | Αρχιτεκτονική ΕΜΠ, Καταγγελία για την τοποθέτηση φυλακίου στην Πύλη της Πατησίων</h1></div>
<hr/>
<div class='metadata'>
<meta property="author" content="an.ba"/>
<meta property="description" content=""/>
<meta property="labels" content="αγωνιστικες κινησεις αει-τει, Αθήνα, Άσυλο, ΕΜΠ"/>
<meta property="published_time" content="2024-03-28T20:52:00+08:00"/>
<meta property="images" content="https://blogger.googleusercontent.com/img/b/R29vZ2xl/AVvXsEhg7rbzwiFO5Rl-6LIhCxZh0ZuA3F5sioiEW62_yrdzuO03ixZnOC_M2HHNzs6iqbkZjBZ9m6MLBfSlLNnBJT8irPR3EtLg8vcE-T6bMdF_y1T687_03U4qdvbkfsvdvk6avZxbuRHuEUSBCUC4DbqFZC8ZaATP-v8kDrs7RaoGgG8CKeu9ML4ILI46CD8/s1080/20240328_132744_0000.png,
https://blogger.googleusercontent.com/img/b/R29vZ2xl/AVvXsEg7lo0ITZ33Qfpd57WybjX0HYsLZy8kgtnhc1XwWqurLAMf0K4JjrqDUEMmaVFl0LnySBMLcwHKZ4lOZ_aD5FWODZsTG6wmoBu_Ig-CMr2Dh6t3qfsTK-bCSc9xu6XS-nBrNsGlyPpazoAdvMwj7jAUL3-LoOiPf3KkrpcO_q8aL9ql3d6RVCzYcUQPh6A/s1920/%CE%91%CE%B3%CF%89%CE%BD%CE%B9%CF%83%CF%84%CE%B9%CE%BA%CE%AD%CF%82%20%CE%9A%CE%B9%CE%BD%CE%AE%CF%83%CE%B5%CE%B9%CF%82.png"/>
Author: an.ba
<br>
Description: 
<br>
Labels: αγωνιστικες κινησεις αει-τει, Αθήνα, Άσυλο, ΕΜΠ
<br>
Published Time: 2024-03-28T20:52:00+08:00
<br>
Images: <a href="https://blogger.googleusercontent.com/img/b/R29vZ2xl/AVvXsEhg7rbzwiFO5Rl-6LIhCxZh0ZuA3F5sioiEW62_yrdzuO03ixZnOC_M2HHNzs6iqbkZjBZ9m6MLBfSlLNnBJT8irPR3EtLg8vcE-T6bMdF_y1T687_03U4qdvbkfsvdvk6avZxbuRHuEUSBCUC4DbqFZC8ZaATP-v8kDrs7RaoGgG8CKeu9ML4ILI46CD8/s1080/20240328_132744_0000.png">000000.png</a>&nbsp;<a href="https://blogger.googleusercontent.com/img/b/R29vZ2xl/AVvXsEg7lo0ITZ33Qfpd57WybjX0HYsLZy8kgtnhc1XwWqurLAMf0K4JjrqDUEMmaVFl0LnySBMLcwHKZ4lOZ_aD5FWODZsTG6wmoBu_Ig-CMr2Dh6t3qfsTK-bCSc9xu6XS-nBrNsGlyPpazoAdvMwj7jAUL3-LoOiPf3KkrpcO_q8aL9ql3d6RVCzYcUQPh6A/s1920/%CE%91%CE%B3%CF%89%CE%BD%CE%B9%CF%83%CF%84%CE%B9%CE%BA%CE%AD%CF%82%20%CE%9A%CE%B9%CE%BD%CE%AE%CF%83%CE%B5%CE%B9%CF%82.png">000001.png</a>
</div>
<div class='content'>
<div class="post-body entry-content" id="post-body-5380314539972363107" itemprop="description articleBody">
 <p>
 </p>
 <div class="separator" style="clear: both; text-align: center;">
  <a href="https://blogger.googleusercontent.com/img/b/R29vZ2xl/AVvXsEhg7rbzwiFO5Rl-6LIhCxZh0ZuA3F5sioiEW62_yrdzuO03ixZnOC_M2HHNzs6iqbkZjBZ9m6MLBfSlLNnBJT8irPR3EtLg8vcE-T6bMdF_y1T687_03U4qdvbkfsvdvk6avZxbuRHuEUSBCUC4DbqFZC8ZaATP-v8kDrs7RaoGgG8CKeu9ML4ILI46CD8/s1080/20240328_132744_0000.png" imageanchor="1" style="margin-left: 1em; margin-right: 1em;">
   <img border="0" data-original-height="1080" data-original-width="1080" height="400" src="https://blogger.googleusercontent.com/img/b/R29vZ2xl/AVvXsEhg7rbzwiFO5Rl-6LIhCxZh0ZuA3F5sioiEW62_yrdzuO03ixZnOC_M2HHNzs6iqbkZjBZ9m6MLBfSlLNnBJT8irPR3EtLg8vcE-T6bMdF_y1T687_03U4qdvbkfsvdvk6avZxbuRHuEUSBCUC4DbqFZC8ZaATP-v8kDrs7RaoGgG8CKeu9ML4ILI46CD8/s1080/20240328_132744_0000.png" srcset="https://blogger.googleusercontent.com/img/b/R29vZ2xl/AVvXsEhg7rbzwiFO5Rl-6LIhCxZh0ZuA3F5sioiEW62_yrdzuO03ixZnOC_M2HHNzs6iqbkZjBZ9m6MLBfSlLNnBJT8irPR3EtLg8vcE-T6bMdF_y1T687_03U4qdvbkfsvdvk6avZxbuRHuEUSBCUC4DbqFZC8ZaATP-v8kDrs7RaoGgG8CKeu9ML4ILI46CD8/s1080/20240328_132744_0000.png" width="400"/>
  </a>
 </div>
 <p>
  Τις τελευταίες μέρες έχει τοποθετηθεί φυλάκιο στο Πολυτεχνείο, στην Πύλη της οδού Πατησίων ύστερα από αίτημα της πρυτανείας του ΕΜΠ.
 </p>
 <p>
  Το φυλάκιο λέγεται πως θα χρησιμοποιηθεί ως θέση φύλαξης στην Πύλη της Πατησίων, η οποία προγραμματίζεται να επαναλειτουργήσει με στόχο την δήθεν βελτίωση της προσβασιμότητας στο "ιστορικό συγκρότημα" αλλά και για την ανάδειξή του.
 </p>
 <p>
  Κανένας φοιτητής δεν μπορεί να πειστεί από αυτήν την πρόφαση. Γνωρίζουμε ότι η κυβέρνηση σε συνέχεια της πολιτικής που ακολούθησαν μια σειρά κυβερνήσεις, προσπαθεί με κάθε τρόπο να χτυπήσει τα δημοκρατικά δικαιώματα και να βάλει την αστυνομία μέσα στις σχολές μας. Καταργεί το άσυλο, ψηφίζει νόμο για την πανεπιστημιακή αστυνομία (ΟΠΠΙ), πραγματοποιεί αστυνομικές επεμβάσεις σε χώρους ασύλου κάθε δεύτερη εβδομάδα και τώρα αυτό! Μας βάζει έναν μόνιμο παρατηρητή πάνω από τα κεφάλια μας για να μπορέσει να καταστείλει οποιαδήποτε ενέργεια κρίνει αυτό παράνομη (βλέπε κατάληψη, κινητοποίηση, συνέλευση , ακόμα και κάποιο πολιτιστικό δρώμενο όπως είπε ο ίδιος ο πρωθυπουργός!) ανά πάσα στιγμή. Βλέπει όλους τους φοιτητές ως εγκληματίες και τραμπούκους που κάνουν καταλήψεις αποφασισμένες από δήθεν μειοψηφίες για να εμποδίσουν την «ομαλή διεξαγωγή της εκπαίδευσης» με το έτσι θέλω.
 </p>
 <p>
  Το αστικό κράτος επιδιώκει να σφίξει τα λουριά μας ώστε λαός και νεολαία να πάψουν να αγωνίζονται. Η κυβέρνηση με την κίνηση αυτή, προσπαθεί να τρομοκρατήσει τους φοιτητές βάζοντας έναν "μπαμπούλα" μέσα στον χώρο που περνάνε την μισή και παραπάνω μέρα, σε έναν χώρο που κοινωνικοποιούνται, πολιτικοποιούνται, οργανώνουν τον αγώνα τους.
 </p>
 <p>
  Σε καμία περίπτωση δεν μπορούμε να πιστέψουμε ότι το φυλάκιο τοποθετείται στην πύλη για τουριστικούς λόγους ούτε για "βελτίωση" του συγκροτήματος. Είναι γνωστή η επιδίωξη του συστήματος να μετατρέψει χώρους- ορόσημα αγώνων του λαϊκού κινήματος σε μουσεία, να τα αποστειρώσει και να τρομοκρατήσει. Το μόνο που λείπει από το κάτω Πολυτεχνείο είναι ένας μπάτσος-ξεναγός μέσα στην σχολή!
 </p>
 <p>
  Αυτοί που μιλάνε για "αναβάθμιση" είναι οι ίδιοι που τσακίζουν το δικαίωμα μας σε δωρεάν και δημόσια παιδεία. Είναι αυτοί που μας βάζουν το μαχαίρι στον λαιμό και δεν μας αφήνουν να σπουδάσουμε με ανθρώπινους όρους. Η σάπια αυτή πολιτική δεν ενεργεί πότε προς όφελος μας, παρά μόνο εναντιώνεται στα αιτήματα μας.
 </p>
 <p>
  Να απομακρυνθεί το φυλάκιο από την πύλη της Πατησίων!
 </p>
 <p>
  Έξω οι μπάτσοι από τις σχολές μας - Κάτω τα χέρια από το άσυλο
 </p>
 <div class="separator" style="clear: both; text-align: center;">
  <a href="https://blogger.googleusercontent.com/img/b/R29vZ2xl/AVvXsEg7lo0ITZ33Qfpd57WybjX0HYsLZy8kgtnhc1XwWqurLAMf0K4JjrqDUEMmaVFl0LnySBMLcwHKZ4lOZ_aD5FWODZsTG6wmoBu_Ig-CMr2Dh6t3qfsTK-bCSc9xu6XS-nBrNsGlyPpazoAdvMwj7jAUL3-LoOiPf3KkrpcO_q8aL9ql3d6RVCzYcUQPh6A/s1920/%CE%91%CE%B3%CF%89%CE%BD%CE%B9%CF%83%CF%84%CE%B9%CE%BA%CE%AD%CF%82%20%CE%9A%CE%B9%CE%BD%CE%AE%CF%83%CE%B5%CE%B9%CF%82.png" imageanchor="1" style="margin-left: 1em; margin-right: 1em;">
   <img border="0" data-original-height="672" data-original-width="1920" height="112" src="https://blogger.googleusercontent.com/img/b/R29vZ2xl/AVvXsEg7lo0ITZ33Qfpd57WybjX0HYsLZy8kgtnhc1XwWqurLAMf0K4JjrqDUEMmaVFl0LnySBMLcwHKZ4lOZ_aD5FWODZsTG6wmoBu_Ig-CMr2Dh6t3qfsTK-bCSc9xu6XS-nBrNsGlyPpazoAdvMwj7jAUL3-LoOiPf3KkrpcO_q8aL9ql3d6RVCzYcUQPh6A/s1920/%CE%91%CE%B3%CF%89%CE%BD%CE%B9%CF%83%CF%84%CE%B9%CE%BA%CE%AD%CF%82%20%CE%9A%CE%B9%CE%BD%CE%AE%CF%83%CE%B5%CE%B9%CF%82.png" srcset="https://blogger.googleusercontent.com/img/b/R29vZ2xl/AVvXsEg7lo0ITZ33Qfpd57WybjX0HYsLZy8kgtnhc1XwWqurLAMf0K4JjrqDUEMmaVFl0LnySBMLcwHKZ4lOZ_aD5FWODZsTG6wmoBu_Ig-CMr2Dh6t3qfsTK-bCSc9xu6XS-nBrNsGlyPpazoAdvMwj7jAUL3-LoOiPf3KkrpcO_q8aL9ql3d6RVCzYcUQPh6A/s1920/%CE%91%CE%B3%CF%89%CE%BD%CE%B9%CF%83%CF%84%CE%B9%CE%BA%CE%AD%CF%82%20%CE%9A%CE%B9%CE%BD%CE%AE%CF%83%CE%B5%CE%B9%CF%82.png" width="320"/>
  </a>
 </div>
 <br/>
 <p>
  <br/>
 </p>
 <p>
  <br/>
 </p>
 <div style="clear: both;">
 </div>
</div>
</div>


<div class='source'><p>Source: <a href="https://antigeitonies3.blogspot.com/2024/03/blog-post_90.html">https://antigeitonies3.blogspot.com/2024/03/blog-post_90.html</a></p></div>
</div>
</body></html>