<html><body>
<div class='article'>
<div class='title'><h1>pc  28 marzo - Appello dei lavoratori palestinesi per la giornata della terra: lottiamo per la nostra terra e per la nostra libertà</h1></div>
<hr/>
<div class='metadata'>
<meta property="author" content="maoist"/>
<meta property="description" content="Lo Slai cobas per il sindacato di classe aderisce all'appello, diffonde in questi giorni questo appello agli operai e lavoratori italiani ne..."/>
<meta property="published_time" content="2024-03-28T14:42:00+08:00"/>
<meta property="images" content="https://blogger.googleusercontent.com/img/b/R29vZ2xl/AVvXsEj2qf5YjPLo-1w7SvXPVam3eBPbfekb-3-sMyFCgU6GXiEpKxT1mHXHX71dmLqeANOL_pZgo0-4lX0qYO6-pb9HIK4zMJY-vCL15H_tgGWkchfMPDsPekT0dNdaTCjud3qsJFUHPid5NYN_QD157gnepwwQyZIOlm8c4A4cecOIOwc5T_J3KBCWDGHbYJs/s1024/Palestinian-workers.webp,
https://infokomintern.files.wordpress.com/2024/03/fb_img_17114499310422651244028316736805.jpg?w=648"/>
Author: maoist
<br>
Description: Lo Slai cobas per il sindacato di classe aderisce all'appello, diffonde in questi giorni questo appello agli operai e lavoratori italiani ne...
<br>
Published Time: 2024-03-28T14:42:00+08:00
<br>
Images: <a href="https://blogger.googleusercontent.com/img/b/R29vZ2xl/AVvXsEj2qf5YjPLo-1w7SvXPVam3eBPbfekb-3-sMyFCgU6GXiEpKxT1mHXHX71dmLqeANOL_pZgo0-4lX0qYO6-pb9HIK4zMJY-vCL15H_tgGWkchfMPDsPekT0dNdaTCjud3qsJFUHPid5NYN_QD157gnepwwQyZIOlm8c4A4cecOIOwc5T_J3KBCWDGHbYJs/s1024/Palestinian-workers.webp">000000.webp</a>&nbsp;<a href="https://infokomintern.files.wordpress.com/2024/03/fb_img_17114499310422651244028316736805.jpg?w=648">000001.jpg?w=648</a>
</div>
<div class='content'>
<div class="post-body entry-content" id="post-body-6892545136766742553" itemprop="description articleBody">
 <p>
  <b>
   <span>
    Lo Slai cobas per il sindacato di classe aderisce all'appello, diffonde in questi giorni questo appello agli operai e lavoratori italiani nelle fabbriche e nei posti di lavoro e città in cui siamo presenti
   </span>
  </b>
 </p>
 <p>
  <b>
   <span>
    info slaicobasta@gmail.com
   </span>
  </b>
 </p>
 <div class="separator" style="clear: both; text-align: center;">
  <b>
   <span>
    <a href="https://blogger.googleusercontent.com/img/b/R29vZ2xl/AVvXsEj2qf5YjPLo-1w7SvXPVam3eBPbfekb-3-sMyFCgU6GXiEpKxT1mHXHX71dmLqeANOL_pZgo0-4lX0qYO6-pb9HIK4zMJY-vCL15H_tgGWkchfMPDsPekT0dNdaTCjud3qsJFUHPid5NYN_QD157gnepwwQyZIOlm8c4A4cecOIOwc5T_J3KBCWDGHbYJs/s1024/Palestinian-workers.webp" style="margin-left: 1em; margin-right: 1em;">
     <img border="0" data-original-height="1024" data-original-width="819" height="400" src="https://blogger.googleusercontent.com/img/b/R29vZ2xl/AVvXsEj2qf5YjPLo-1w7SvXPVam3eBPbfekb-3-sMyFCgU6GXiEpKxT1mHXHX71dmLqeANOL_pZgo0-4lX0qYO6-pb9HIK4zMJY-vCL15H_tgGWkchfMPDsPekT0dNdaTCjud3qsJFUHPid5NYN_QD157gnepwwQyZIOlm8c4A4cecOIOwc5T_J3KBCWDGHbYJs/s1024/Palestinian-workers.webp" srcset="https://blogger.googleusercontent.com/img/b/R29vZ2xl/AVvXsEj2qf5YjPLo-1w7SvXPVam3eBPbfekb-3-sMyFCgU6GXiEpKxT1mHXHX71dmLqeANOL_pZgo0-4lX0qYO6-pb9HIK4zMJY-vCL15H_tgGWkchfMPDsPekT0dNdaTCjud3qsJFUHPid5NYN_QD157gnepwwQyZIOlm8c4A4cecOIOwc5T_J3KBCWDGHbYJs/s1024/Palestinian-workers.webp" width="320"/>
    </a>
   </span>
  </b>
 </div>
 <p>
 </p>
 <p>
  L’esercito di Israele ha bombardato lo scorso 7 marzo la sede centrale della
  <i>
   Federazione Generale dei Sindacati Palestinesi (PGFTU)
  </i>
  nella città di Gaza. La sede della
  <i>
   PGFTU
  </i>
  forniva
 servizi cruciali [a tutta la popolazione], tra i quali un asilo per 380
 bambini e un panificio che serviva molte famiglie. E’ la terza volta 
che la sede generale della
  <i>
   PGFTU
  </i>
  subisce una tale distruzione, i precedenti attacchi erano avvenuti durante il bombardamento israeliano di Gaza del 2014.
 </p>
 <p>
  Oltre l’edificio principale, sono state distrutte tre sedi
  <i>
   PGFTU
  </i>
  nel
 quartiere di Al-Rimal e in Via Yarmouk. L’attacco ha colpito, oltre gli
 edifici, i mezzi di sussistenza e i diritti dei lavoratori palestinesi.
 Tuttavia i lavoratori palestinesi restano fermi sulle loro posizioni: 
persevereremo nella nostra lotta per la giustizia e la dignità.
 </p>
 <p>
  Mentre ci prepariamo a celebrare la
  <a href="https://www.palquest.org/en/highlight/14509/land-day-1976" rel="noreferrer noopener" target="_blank">
   <i>
    Giornata della Terra palestinese
   </i>
   il 30 marzo
  </a>
  e l’anniversario della
  <a href="https://progressive.org/latest/ahmed-abu-artema-palestinian-great-march-of-return-dinur-190411/" rel="noreferrer noopener" target="_blank">
   <i>
    Grande Marcia del Ritorno
   </i>
   del 2018
  </a>
  ,
 continuiamo a chiedere con forza ai sindacati e ai lavoratori di tutto 
il mondo a stare al nostro fianco. Chiediamo a tutte le persone di 
coscienza di porre fine alla complicità con i crimini di Israele, a 
cominciare dall’immediata cessazione del commercio di armi.
 </p>
 <blockquote class="wp-block-quote is-layout-flow wp-block-quote-is-layout-flow">
  <p>
   Tanto la
   <i>
    Giornata della Terra
   </i>
   che le commemorazioni della
   <i>
    Grande Marcia del Ritorno
   </i>
   hanno
 un significato profondo per il nostro popolo, perché ricordano la 
nostra lunga lotta per la giustizia e la realizzazione dei nostri 
inalienabili diritti. A fronte del genocidio israeliano e dei tentativi 
di pulizia etnica a Gaza, è indispensabile riaffermare la centralità del
 diritto al ritorno per tutti i palestinesi. La maggior parte dei 
palestinesi, compresi quelli di Gaza, sono rifugiati, e il loro diritto 
al ritorno alle proprie case originarie rimane al centro della lotta 
palestinese.
   <span>
   </span>
  </p>
  <a name="more">
  </a>
  <p>
  </p>
 </blockquote>
 <p>
  Mentre ci prepariamo a queste commemorazioni, siamo di fronte alla 
straziante situazione di Gaza. I bombardamenti ininterrotti e le 
tattiche intenzionali di affamamento di Israele rivelano la natura 
genocida della sua aggressività, e scaricano sui lavoratori le 
conseguenze più pesanti.  L’evacuazione forzata dei palestinesi 
dall’area settentrionale di Gaza, insieme agli attacchi indiscriminati 
contro gli sfollati e le infrastrutture vitali, sono un chiaro tentativo
 di pulizia etnica, una continuazione della
  <i>
   Nakba
  </i>
  del 1948.
 </p>
 <figure class="wp-block-image">
  <img alt="" class="wp-image-4976" height="540" src="https://infokomintern.files.wordpress.com/2024/03/fb_img_17114499310422651244028316736805.jpg?w=648" srcset="https://infokomintern.files.wordpress.com/2024/03/fb_img_17114499310422651244028316736805.jpg?w=648" width="540"/>
  <figcaption class="wp-element-caption">
   Workers
 in Palestine è un coordinamento di 30 sindacati dei lavoratori e 
associazioni professionali palestinesi che hanno lanciato un appello 
unitario per porre fine a ogni complicità con lo stato di “Israele” e a 
smettere di armare “Israele”.
  </figcaption>
 </figure>
 <p>
  Prendiamo nota delle dichiarazioni e delle azioni del movimento sindacale in risposta
  <a href="https://www.facebook.com/share/p/F8rvPYfscBbK1Vws/" rel="noreferrer noopener" target="_blank">
   all’appello iniziale dei sindacati palestinesi in ottobre
  </a>
  e
 rendiamo omaggio a tutti coloro che si sono schierati al fianco del 
popolo palestinese. Questi atti di solidarietà, sia con le parole che 
con le azioni, sono in continuità con la grande tradizione 
dell’internazionalismo sindacale. Tuttavia, è necessario fare di più: 
durante la
  <i>
   Giornata della Terra
  </i>
  chiediamo un’intensificazione delle azioni per porre fine al genocidio. È indispensabile minare
  <b>
   non solo la vendita e il finanziamento di armi a Israele
  </b>
  , ma anche
  <b>
   il
  </b>
  <b>
   trasporto di queste armi e di altri materiali chiave utilizzati dall’esercito israeliano
  </b>
  per imporre il suo brutale e illegale assedio.
 </p>
 <p>
  Chiediamo ai lavoratori e ai sindacati di tutto il mondo di mobilitarsi per la
  <i>
   Giornata della Terra
  </i>
  <i>
   2024
  </i>
  tramite:
 </p>
 <ul>
  <li>
   <b>
    Il rifiuto di partecipazione nella produzione e nel trasporto di armi
   </b>
   destinate
 a/o provenienti da Israele; interrompendo la logistica delle operazioni
 militari di Israele, possiamo impedire la sua capacità di esercitare 
ulteriori violenze contro il nostro popolo.
  </li>
  <li>
   <b>
    Lo scontro con la complicità dei governi che perpetuano l’aggressione di Israele
   </b>
   .
 Ciò include la contestazione del rilascio di licenze per la vendita di 
armi, e le proteste presso i Ministeri della Difesa e degli Esteri. I 
governi devono essere ritenuti responsabili del loro ruolo nel 
facilitare il genocidio di Israele.
  </li>
  <li>
   <b>
    L’intensificazione di tutte le azioni sindacali efficaci
   </b>
   – approvazione di mozioni, agitazione nei luoghi di lavoro, organizzazione di sessioni di educazione e creazioni di network.
  </li>
 </ul>
 <p>
  Nonostante l’orrore del genocidio perpetrato da Israele e dei suoi 
crimini quotidiani contro i palestinesi, non possiamo cedere alla 
disperazione né deviare la nostra attenzione [da questo]. Al contrario, 
per celebrare questa giornata storica per il popolo palestinese nella 
nostra lotta di liberazione, dobbiamo rinnovare il nostro impegno a 
rimanere uniti come lavoratori contro l’ingiustizia.
 </p>
 <p>
  Ecco il contatto per comunicare le notizie riguardanti il vostro sindacato e per il coordinamento delle vostre azioni:
  <a href="mailto:workersinpalestine@proton.me">
   workersinpalestine@proton.me
  </a>
 </p>
 <p>
  20 marzo 2024
 </p>
 <div style="clear: both;">
 </div>
</div>
</div>


<div class='source'><p>Source: <a href="https://proletaricomunisti.blogspot.com/2024/03/pc-28-marzo-appello-dei-lavoratori.html">https://proletaricomunisti.blogspot.com/2024/03/pc-28-marzo-appello-dei-lavoratori.html</a></p></div>
</div>
</body></html>