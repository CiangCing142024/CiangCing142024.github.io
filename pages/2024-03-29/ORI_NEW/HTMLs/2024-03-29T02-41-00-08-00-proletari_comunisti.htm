<html><body>
<div class='article'>
<div class='title'><h1>pc 28 marzo - Ilaria Salis resta in carcere! Maledetti! I fascisti fuori dal tribunale minacciano padre, avvocati. Per Gabriele Marchesi per fortuna una buona notizia</h1></div>
<hr/>
<div class='metadata'>
<meta property="author" content="fannyhill"/>
<meta property="description" content="Nessun passo indietro della giustizia ungherese: il Tribunale di Budapest ha negato i domiciliari ad Ilaria, significa che resterà in carcer..."/>
<meta property="published_time" content="2024-03-29T02:41:00+08:00"/>
<meta property="images" content="https://blogger.googleusercontent.com/img/b/R29vZ2xl/AVvXsEicGdW19vX2fh2uvNRtidm1WM-Zb1V9Ge-drfPtY_EupREJrkB2_0D8zL8tAHLc7bcrfsAfxeW-EqLbe-XA7fY6l8NvUf_zwz7PyZ9cB4Q-3LuQ0yoV1u3CNJ1wOdrqvv21PQ9104G2SH63UImFnoXA6OJc-Ng0eay4vyGbmUBtEaa-FDmUDVZ65Jnh3WEi/s572/salis.png,
https://blogger.googleusercontent.com/img/b/R29vZ2xl/AVvXsEjYEitaTCH197iTPRj78_YyGwAAnp_33dodMACEII77kHJ_xfnmPItd9Vr6DdG2WIBnoktbUnegtrXsPhyYBgO8bDNRPSEjCjpHcee3N8LUQvGkJk7a9GyvlilLBpWZwXz5YLnUFz6rx7q1giGU-rKRosthuR0CIKqNBIE2Fgv3y6gMfMT5dCvrjVBBP_s-/s572/660553b0b6de2.jpeg"/>
Author: fannyhill
<br>
Description: Nessun passo indietro della giustizia ungherese: il Tribunale di Budapest ha negato i domiciliari ad Ilaria, significa che resterà in carcer...
<br>
Published Time: 2024-03-29T02:41:00+08:00
<br>
Images: <a href="https://blogger.googleusercontent.com/img/b/R29vZ2xl/AVvXsEicGdW19vX2fh2uvNRtidm1WM-Zb1V9Ge-drfPtY_EupREJrkB2_0D8zL8tAHLc7bcrfsAfxeW-EqLbe-XA7fY6l8NvUf_zwz7PyZ9cB4Q-3LuQ0yoV1u3CNJ1wOdrqvv21PQ9104G2SH63UImFnoXA6OJc-Ng0eay4vyGbmUBtEaa-FDmUDVZ65Jnh3WEi/s572/salis.png">000000.png</a>&nbsp;<a href="https://blogger.googleusercontent.com/img/b/R29vZ2xl/AVvXsEjYEitaTCH197iTPRj78_YyGwAAnp_33dodMACEII77kHJ_xfnmPItd9Vr6DdG2WIBnoktbUnegtrXsPhyYBgO8bDNRPSEjCjpHcee3N8LUQvGkJk7a9GyvlilLBpWZwXz5YLnUFz6rx7q1giGU-rKRosthuR0CIKqNBIE2Fgv3y6gMfMT5dCvrjVBBP_s-/s572/660553b0b6de2.jpeg">000001.jpeg</a>
</div>
<div class='content'>
<div class="post-body entry-content" id="post-body-1243222682359965636" itemprop="description articleBody">
 <p>
  <br/>
 </p>
 <div class="separator" style="clear: both; text-align: center;">
  <a href="https://blogger.googleusercontent.com/img/b/R29vZ2xl/AVvXsEicGdW19vX2fh2uvNRtidm1WM-Zb1V9Ge-drfPtY_EupREJrkB2_0D8zL8tAHLc7bcrfsAfxeW-EqLbe-XA7fY6l8NvUf_zwz7PyZ9cB4Q-3LuQ0yoV1u3CNJ1wOdrqvv21PQ9104G2SH63UImFnoXA6OJc-Ng0eay4vyGbmUBtEaa-FDmUDVZ65Jnh3WEi/s572/salis.png" imageanchor="1" style="margin-left: 1em; margin-right: 1em;">
   <img border="0" data-original-height="429" data-original-width="572" height="300" src="https://blogger.googleusercontent.com/img/b/R29vZ2xl/AVvXsEicGdW19vX2fh2uvNRtidm1WM-Zb1V9Ge-drfPtY_EupREJrkB2_0D8zL8tAHLc7bcrfsAfxeW-EqLbe-XA7fY6l8NvUf_zwz7PyZ9cB4Q-3LuQ0yoV1u3CNJ1wOdrqvv21PQ9104G2SH63UImFnoXA6OJc-Ng0eay4vyGbmUBtEaa-FDmUDVZ65Jnh3WEi/s572/salis.png" srcset="https://blogger.googleusercontent.com/img/b/R29vZ2xl/AVvXsEicGdW19vX2fh2uvNRtidm1WM-Zb1V9Ge-drfPtY_EupREJrkB2_0D8zL8tAHLc7bcrfsAfxeW-EqLbe-XA7fY6l8NvUf_zwz7PyZ9cB4Q-3LuQ0yoV1u3CNJ1wOdrqvv21PQ9104G2SH63UImFnoXA6OJc-Ng0eay4vyGbmUBtEaa-FDmUDVZ65Jnh3WEi/s572/salis.png" width="400"/>
  </a>
 </div>
 <p>
 </p>
 <p>
  Nessun passo indietro della giustizia ungherese: il Tribunale di Budapest ha negato i domiciliari ad Ilaria, significa che resterà in carcere, dove è reclusa già da tredici mesi, nelle condizioni che sappiamo e soprattutto senza alcuna condanna, solo una misura cautelare di carcere preventivo.
 </p>
 <p>
 </p>
 <div class="separator" style="clear: both; text-align: center;">
  <a href="https://blogger.googleusercontent.com/img/b/R29vZ2xl/AVvXsEjYEitaTCH197iTPRj78_YyGwAAnp_33dodMACEII77kHJ_xfnmPItd9Vr6DdG2WIBnoktbUnegtrXsPhyYBgO8bDNRPSEjCjpHcee3N8LUQvGkJk7a9GyvlilLBpWZwXz5YLnUFz6rx7q1giGU-rKRosthuR0CIKqNBIE2Fgv3y6gMfMT5dCvrjVBBP_s-/s572/660553b0b6de2.jpeg" imageanchor="1" style="clear: left; float: left; margin-bottom: 1em; margin-right: 1em;">
   <img border="0" data-original-height="429" data-original-width="572" height="240" src="https://blogger.googleusercontent.com/img/b/R29vZ2xl/AVvXsEjYEitaTCH197iTPRj78_YyGwAAnp_33dodMACEII77kHJ_xfnmPItd9Vr6DdG2WIBnoktbUnegtrXsPhyYBgO8bDNRPSEjCjpHcee3N8LUQvGkJk7a9GyvlilLBpWZwXz5YLnUFz6rx7q1giGU-rKRosthuR0CIKqNBIE2Fgv3y6gMfMT5dCvrjVBBP_s-/s572/660553b0b6de2.jpeg" srcset="https://blogger.googleusercontent.com/img/b/R29vZ2xl/AVvXsEjYEitaTCH197iTPRj78_YyGwAAnp_33dodMACEII77kHJ_xfnmPItd9Vr6DdG2WIBnoktbUnegtrXsPhyYBgO8bDNRPSEjCjpHcee3N8LUQvGkJk7a9GyvlilLBpWZwXz5YLnUFz6rx7q1giGU-rKRosthuR0CIKqNBIE2Fgv3y6gMfMT5dCvrjVBBP_s-/s572/660553b0b6de2.jpeg" width="320"/>
  </a>
 </div>
 Ancora una volta Ilaria è stata portata in udienza in totale spregio dei diritti umani,
 <b>
  trascinata come un cane tenuta a un guinzaglio da agenti antisommossa in tuta mimetica con il passamontagna
 </b>
 che si sono seduti vicino a lei per tutta la durata dell'udienza.
 <p>
 </p>
 <p>
  Quelle immagini, ancora una volta, sembrano arrivare da un luogo molto lontano dallo stato di diritto che dovrebbe caratterizzare gli Stati membri dell'Unione europea.
 </p>
 <p>
  Orban sapeva benissimo che le catene di Ilaria Salis avrebbero fatto di nuovo il giro d’Europa e, quindi, il messaggio è chiaro: da noi funziona così, nessuno si intrometta; da noi il dissenso è punito così.
 </p>
 <p>
  Infatti quello che è accaduto questa mattina a Budapest anche fuori dall'aula del Tribunale con minacce e intimidazioni nei confronti di persone arrivate dall'Italia per dare solidarietà ad Ilaria, confermano l’iniquità e lo scempio di questo procedimento che nulla ha a che fare con uno Stato di diritto.
 </p>
 <p>
  L’avv. Losco, difensore di Ilaria, il padre di Ilaria e Zerocalcare, presente in sostengo della nostra
  <span>
  </span>
 </p>
 <a name="more">
 </a>
 connazionale, sono stati accolti da minacce da parte di gruppi nazisti presenti fuori e dentro l’aula di Tribunale. Intimidazioni come “cosa guardate, vi spacchiamo la faccia” sono le minacce rivolte agli stessi.
 <p>
 </p>
 <p>
  Il diniego dei domiciliari è una brutta notizia perchè costringe Ilaria ancora in carcere nonostante fosse stato individuato un appartamento e date tutte le garanzie economiche.
 </p>
 <p>
  Le condizioni di violazione dei diritti umani sono palesi. E’ evidente a tutti che l’Ungheria non sta rispettando la Convenzione europea dei diritti dell'uomo la cui mancata osservanza è già costata altre condanne all'Ungheria ma a quanto pare, ad Orban non interessa il rispetto degli accordi europei.
 </p>
 <p>
  Questo è lo Stato che la nostra Presidente considera un modello da emulare?
 </p>
 <p>
  Il patriottismo del nostro governo va a corrente alternata, con la cittadina Ilaria Salis non si attiva.
 </p>
 <p>
  <b>
   Una giornata che scrive una storia di violazione di diritti per l’Italia e per l’Europa.
  </b>
 </p>
 <p>
  <b>
   Amarezza e rabbia per questa decisione.
  </b>
 </p>
 <p>
  <b>
   <span>
    Giovedì 4 aprile, ore 18:30, presso la sede Slai Cobas di Taranto in via Livio Andronico 47, manifestiamo solidarietà ad Ilaria Salis.
   </span>
  </b>
 </p>
 <p>
  Info/contatti whatsapp 3519575628
 </p>
 <p>
  <b>
   <span>
    Gabriele Marchesi indagato con Ilaria Salis, i giudici: “Non andrà in carcere in Ungheria”
   </span>
  </b>
 </p>
 <p>
  La Corte d’Appello di Milano ha disposto che il giovane, accusato come la Salis di presunte violenze nel corso di una manifestazione neonazista a Budapest, non verrà consegnato all'Ungheria. I giudici hanno anche disposto la liberazione immediata del 23enne militante antifascista, finora agli arresti domiciliari e oggi presente in aula, sul quale pende un mandato di arresto europeo dall'8 novembre scorso. Mandato che, nonostante la sentenza milanese, resta valido e potrebbe scattare fuori dai confini italiani.
 </p>
 <p>
  "Oltre alla non consegna sotto un duplice aspetto – per le condizioni detentive e sulla violazione del principio di proporzionalità della pena, come già chiesto – va anche rigettata la richiesta per l'inadeguatezza del Mae (mandato di arresto europeo, ndr) e l'assenza di un giusto processo in Ungheria sotto l'aspetto della presunzione di innocenza" le conclusioni dei legali nell'udienza di febbraio a cui aveva partecipato l'indagato.
 </p>
 <p>
  Questa mattina, davanti al Tribunale di Milano, si era svolto un presidio a sostegno di Gabriele Marchesi.  I manifestanti, nel giorno dell’udienza, avevano mostrato uno striscione “Né prigione, né estradizione - Free all Antifas - Da Milano a Budapest”.
 </p>
 <div style="clear: both;">
 </div>
</div>
</div>


<div class='source'><p>Source: <a href="https://proletaricomunisti.blogspot.com/2024/03/pc-28-marzo-ilaria-salis-resta-in.html">https://proletaricomunisti.blogspot.com/2024/03/pc-28-marzo-ilaria-salis-resta-in.html</a></p></div>
</div>
</body></html>