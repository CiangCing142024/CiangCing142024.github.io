{"title": "pc 28 marzo - La guerra all\u2019universit\u00e0 e l\u2019universit\u00e0 della guerra. Un documento del Collettivo Universitario di Venezia Li.S.C.", "published time": "2024-03-28T17:35:00+08:00", "images": ["https://blogger.googleusercontent.com/img/b/R29vZ2xl/AVvXsEjXLJ_0o8BavIWWmzGtlRrdZPWX5xLdRW1lhhWlEBiu7AUNc9CB-TF7fprsAXuDLw9OkEsDedVircWUEoFvK_h079DC0G98Re-PJZvQrQk0gsSXMEoIs4FcFKvMEj7T4lnxinCyxg3Y1NbFRhbyXLS9hGH7PrS8T6SM4YADRI_uBPFHOrpwUwmXRlKzySzN/s360/Lisc_Articolo_Guerra.jpg"], "content": "<div class=\"post-body entry-content\" id=\"post-body-7983408996604483756\" itemprop=\"description articleBody\">\n <p>\n  <a href=\"https://blogger.googleusercontent.com/img/b/R29vZ2xl/AVvXsEjXLJ_0o8BavIWWmzGtlRrdZPWX5xLdRW1lhhWlEBiu7AUNc9CB-TF7fprsAXuDLw9OkEsDedVircWUEoFvK_h079DC0G98Re-PJZvQrQk0gsSXMEoIs4FcFKvMEj7T4lnxinCyxg3Y1NbFRhbyXLS9hGH7PrS8T6SM4YADRI_uBPFHOrpwUwmXRlKzySzN/s360/Lisc_Articolo_Guerra.jpg\" style=\"clear: left; display: inline !important; float: left; margin-bottom: 1em; margin-right: 1em; text-align: center;\">\n   <img border=\"0\" data-original-height=\"270\" data-original-width=\"360\" height=\"240\" src=\"https://blogger.googleusercontent.com/img/b/R29vZ2xl/AVvXsEjXLJ_0o8BavIWWmzGtlRrdZPWX5xLdRW1lhhWlEBiu7AUNc9CB-TF7fprsAXuDLw9OkEsDedVircWUEoFvK_h079DC0G98Re-PJZvQrQk0gsSXMEoIs4FcFKvMEj7T4lnxinCyxg3Y1NbFRhbyXLS9hGH7PrS8T6SM4YADRI_uBPFHOrpwUwmXRlKzySzN/s360/Lisc_Articolo_Guerra.jpg\" srcset=\"https://blogger.googleusercontent.com/img/b/R29vZ2xl/AVvXsEjXLJ_0o8BavIWWmzGtlRrdZPWX5xLdRW1lhhWlEBiu7AUNc9CB-TF7fprsAXuDLw9OkEsDedVircWUEoFvK_h079DC0G98Re-PJZvQrQk0gsSXMEoIs4FcFKvMEj7T4lnxinCyxg3Y1NbFRhbyXLS9hGH7PrS8T6SM4YADRI_uBPFHOrpwUwmXRlKzySzN/s360/Lisc_Articolo_Guerra.jpg\" width=\"320\"/>\n  </a>\n  La reazione di questo governo di fronte alla legittima espressione di\ndissenso da parte di studenti e studentesse universitarie nei\nconfronti di uno stato che sta attualmente perpetrando un genocidio\nin Palestina, dimostra in modo sempre pi\u00f9 inequivocabile la sua\nnatura fascista, ben oltre la retorica, che mira a reprimere\nqualsiasi tipo di dissenso che minacci suoi interessi economici e\ngeopolitici.\n </p>\n <p align=\"justify\">\n  Le contestazioni studentesche di queste settimane\nvengono infatti narrate come \u201canticamera del terrorismo in Italia\u201d,\nfino a supporre delle quantomeno fantasiose \u201cinfiltrazioni delle\nBrigate Rosse all\u2019interno delle universit\u00e0\u201d. Questo va a\nlegittimare la repressione militarizzata messa in atto nei confronti\ndelle proteste all\u2019interno delle universit\u00e0, luoghi del sapere che\nabdicano al loro ruolo critico nei confronti di ci\u00f2 che sta\naccadendo, e di tutela di studentesse e studenti. Da Napoli a\nBologna, da Pisa a Venezia e Torino, in uno spazio che per natura\ndovrebbe essere il primo a consentire e incentivare l\u2019espressione\ndi opinioni e letture critiche della realt\u00e0 che ci circonda, le\nproteste studentesche hanno dovuto fronteggiare i manganelli come\nrisposta al dissenso, che cercava invece un dialogo.\n </p>\n <p align=\"justify\">\n  Di esempio \u00e8 quanto accaduto all\u2019universit\u00e0\nFederico II di Napoli quando, a seguito delle proteste per la\n  <span>\n  </span>\n </p>\n <a name=\"more\">\n </a>\n presenza del direttore del quotidiano \u201cLa Repubblica\u201d Maurizio\nMolinari, in quanto complice del massacro, il Ministro\ndell\u2019Agricoltura Lollobrigida ha fantasiosamente sostenuto che le\ncontestazioni fossero paragonabili al climax politico che ha portato\nall\u2019uccisione di Aldo Moro e definendole terroristiche, con un\ngrande sforzo d\u2019immaginazione. Questo smisurato allarmismo dipinge\nun\u2019immagine chiara: l\u2019immagine di un governo che, paradossalmente\nindossando la maschera del difensore della democrazia, si dimostra\nterrorizzato dal dissenso, specialmente giovanile e soprattutto\nquando riguardante il genocidio in atto in Palestina.\n <p>\n </p>\n <p align=\"justify\">\n  Sulla base di questi pretesti fallaci, il ministro\nPiantedosi non ha esitato a elaborare un vergognoso piano di accessi\n\u201climitati e controllati\u201d agli atenei, che di fatto prevederebbe\ncome standard la presenza di forze dell\u2019ordine agli ingressi delle\naule dove si tengono convegni ed appuntamenti, con l\u2019esplicita\nfinalit\u00e0 di reprimere qualsivoglia contestazione. Posto che le\naccuse di terrorismo, che questo governo lancia con una leggerezza\nsconcertante, dovrebbero rimanere in tasca a chi si rende complice\ndel genocidio perpetrato da Israele, la pretestuosit\u00e0 di questi\ninsensati paragoni che Lollobrigida azzarda \u00e8 chiara, e mal\ndissimula l\u2019ennesimo tentativo di imporre un giro di vite\nsecuritario e poliziesco che soffochi il dissenso, blindando uno dei\nluoghi pi\u00f9 ricchi di stimoli critici.\n  <span>\n  </span>\n </p>\n <p align=\"justify\">\n  Le universit\u00e0, in questo panorama politico che\nsempre pi\u00f9 angosciosamente assume connotati apertamente fascisti,\nprestano il fianco al progressivo inasprimento della brutalit\u00e0\npoliziesca e della repressione del dissenso. Anche dove vengono\nraggiunte vittorie, come \u00e8 avvenuto a Torino con il ritiro\ndell\u2019Universit\u00e0 dal bando Maeci di collaborazione Italia-Israele,\nfioccano le polemiche, anche da parte di professori, contro la\ngovernance e gli studenti, accusati di essere antisemiti e portatori\ndi odio.\n </p>\n <p align=\"justify\">\n  A Venezia, l\u2019Universit\u00e0 Ca\u2019 Foscari dimostra\nun atteggiamento connivente, quando non direttamente complice, circa\nla militarizzazione dei suoi spazi e la propaganda guerrafondaia\npropinata ai suoi studenti, quando \u201cvanta\u201d una Rettrice facente\nparte di Med.or\n  <a href=\"https://d.docs.live.net/cbe6c5739ebfb86c/Documenti/LA%20GUERRA%20ALL%E2%80%99UNIVERSIT%C3%80%20E%20L%E2%80%99UNIVERSIT%C3%80%20DELLA%20GUERRA.docx#_ftn1\">\n   <sup>\n    [1]\n   </sup>\n  </a>\n  e una Summer School in collaborazione con la marina militare, la cui\ningerenza nei nostri luoghi universitari \u00e8 da tempo riprovevolmente\naccettata di buon grado dalle varie amministrazioni che si sono\nsuccedute. Ingerenza che \u00e8 gi\u00e0 stata contestata dal collettivo\nLi.s.c. nel 2018, con l\u2019interruzione di una raccapricciante lectio\nmagistralis dell\u2019ammiraglio Giacomin, tenutasi dentro uno dei\nluoghi che tutto dovrebbero fare fuorch\u00e9 promuovere la guerra.\nInoltre, il mese scorso, abbiamo avuto modo di ricevere un assaggio\ndi quello che questo governo ha in serbo durante l\u2019inaugurazione\ndell\u2019anno accademico, alla presenza della Rettrice e della Ministra\ndell\u2019Universit\u00e0 Bernini, quando davanti ad una richiesta di\ndialogo in merito alle numerose problematiche a cui fanno fronte\nstudentesse e studenti, la risposta \u00e8 stata un ingente schieramento\ndi celere. La Rettrice Lippiello sar\u00e0 anche parte della task force\nanti-proteste composta da altri due rettori e voluta dalla Ministra\nBernini, volta a reprimere le contestazioni, con il pretesto del\nmantenimento dell\u2019ordine.\n </p>\n <p align=\"justify\">\n  Ci rifiutiamo di subire questa progressiva\nmilitarizzazione in silenzio, non lasceremo che la violenza istigata\nda un governo spaventato dal dissenso soffochi le nostre voci e le\nnostre rivendicazioni, che chiedono la fine di un genocidio. Lo\nabbiamo gi\u00e0 fatto e lo rifaremo finch\u00e9 sar\u00e0 necessario: ci\nprenderemo ogni spazio e lo faremo con ogni mezzo necessario, questo\ngenocidio va fermato ora!\n </p>\n <p align=\"justify\">\n  <a href=\"https://d.docs.live.net/cbe6c5739ebfb86c/Documenti/LA%20GUERRA%20ALL%E2%80%99UNIVERSIT%C3%80%20E%20L%E2%80%99UNIVERSIT%C3%80%20DELLA%20GUERRA.docx#_ftnref1\">\n   <sup>\n    [1]\n   </sup>\n  </a>\n  Fondazione di Leonardo S.p.A, azienda pubblica italiana che vende\narmi e servizi di intelligence all\u2019esercito israeliano.\n </p>\n <p>\n  <style type=\"text/css\">\n   p { line-height: 115%; margin-bottom: 0.25cm; background: transparent }a:link { color: #000080; text-decoration: underline }\n  </style>\n </p>\n <div style=\"clear: both;\">\n </div>\n</div>", "pdf_content": "", "pdf_links": [], "description": "La reazione di questo governo di fronte alla legittima espressione di dissenso da parte di studenti e studentesse universitarie nei confront...", "author": ["baronerosso"], "source": "https://proletaricomunisti.blogspot.com/2024/03/28-marzo-la-guerra-alluniversita-e.html", "source_name": "proletari comunisti"}